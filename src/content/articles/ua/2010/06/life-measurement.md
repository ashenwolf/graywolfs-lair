---
title: "Чим вимірюється життя?"
date: 2010-06-02
tags: ["mclaren", "philosophy", "quote", life]
lang: ua
category: life
---

![Bruce McLaren quote](http://res.cloudinary.com/dsic6qnnl/image/upload/v1503361826/intro-quote_qbluhg.jpg "Bruce McLaren quote")

Сьогодні заради цікавості зайшов на [сайт присвячений Брюсу МакЛарену](http://www.bruce-mclaren.com/) ([wiki](http://en.wikipedia.org/wiki/Bruce_McLaren)). Справа в тому, що [McLaren](http://www.mclaren.com), команда яку він заснував, – це моя улюблена команда в [Формулі 1](http://en.wikipedia.org/wiki/Formula_One) і сьогодні вони вшановували пам’ять свого засновника, який 2-го червня 1970-го року у 32 роки загинув під час тестування нової машини. Та написати цей допис мене змусив не цей факт, а те, що лазячи по сайту мну наштовхнувся на одну фразу Брюса, яку він свого часу присвятив своєму напарнику (що теж розбився) і яка однаково підходить йому також, але найголовніше, що вона насправді відображає словами мої власні думки, які я раніше просто не міг оформити в словесну форму, а тут це звучить гарно і ледь не поетично. Хоч цей переклад і не дослівний, але я намагався передати суть так, як я її розумію.

> “Робити щось гарно – дуже важливо, настільки важливо, що намагання зробити щось якнайкраще, навіть якщо це веде до смерті, не є безумством. Не використовувати власні здібності – це марнотратство життя, бо я вірю, що воно вимірюється досягненнями а не самими лише роками.”
