---
title: "Землянин чи інопланетянин?"
date: 2010-08-09
tags: ["сатанізм", "світогляд", "філософія", "харизма"]
lang: ua
---

Кинули мене в мене тут нещодавно лінкою на одну вельми цікаву штуку. Ця штука – відетренинг “Харизма лідера у бізнесі. Імідж та містика, психологія та влада» товариша Гандапаса (я так зрозумів, що він досить популярний автор курсів та посібників у цій сфері).

Але цікавість його не у власне тематиці та її розкритті. Насправді подача матеріалу місцями йде в дещо специфічній манері: мені особисто чомусь було схоже на різні на псевдонаукові передачі, що трохи дратувало. А оскільки мені про подібний тренінг ще ранувато думати, то хотів уже кинути перегляд як дійшов до частини, де вже просто прикипів до екрану. Мій світогляд багато чого запозичив із [ніцшеанства](http://ru.wikipedia.org/wiki/%D0%9D%D0%B8%D1%86%D1%88%D0%B5,_%D0%A4%D1%80%D0%B8%D0%B4%D1%80%D0%B8%D1%85_%D0%92%D0%B8%D0%BB%D1%8C%D0%B3%D0%B5%D0%BB%D1%8C%D0%BC#.D0.A4.D0.B8.D0.BB.D0.BE.D1.81.D0.BE.D1.84.D0.B8.D1.8F) та [ЛаВеївського сатанізму](http://ru.wikipedia.org/wiki/%D0%A1%D0%B0%D1%82%D0%B0%D0%BD%D0%B8%D0%B7%D0%BC_%D0%9B%D0%B0%D0%92%D0%B5%D1%8F#.D0.A4.D0.B8.D0.BB.D0.BE.D1.81.D0.BE.D1.84.D0.B8.D1.8F_.D1.81.D0.B0.D1.82.D0.B0.D0.BD.D0.B8.D0.B7.D0.BC.D0.B0), а тут у відику Гандапас починає виписувати в дві колонки характерні риси “землян” та “іншопланетян” проводячи паралель із “Трудно быть богом” Стругацьких і при цьому в колонці “землян” вийшов десь так відсотків на 80 сатаніст. Там навіть риторика та обгрунтування людських якостей схоже на твори ЛаВея чи статті Варракса. Так що мені було вельми цікаво послухати, що і вам рекомендую. Ось самі цікаві фрагменти звідти. Для затравки: “Люди та боги”, інше під катом.
