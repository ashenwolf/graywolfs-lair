---
title: "–¢–∞–Ω—Ü—ñ –∑ –≤–æ–≤–∫–∞–º–∏"
date: 2010-01-19
tags: ["Avatar", "indians", "wolf", "—ñ–Ω–¥—ñ–∞–Ω—Ü—ñ", "–∞–≤–∞—Ç–∞—Ä", life]
lang: ua
category: life
---

[![Dances with Wolves](http://res.cloudinary.com/dsic6qnnl/image/upload/h_300,w_207/v1503361808/Dances_with_Wolves_poster_dew6pa.jpg "Dances with Wolves")](http://res.cloudinary.com/dsic6qnnl/image/upload/v1503359385/Dances_with_Wolves_poster_oqf2uh.jpg) –ú–∞–π–∂–µ –º—ñ—Å—è—Ü—å —Ç–æ–º—É —á–∞—Å –≤—ñ–¥ —á–∞—Å—É —á–∏—Ç–∞—é—á–∏ –≤—ñ–¥–≥—É–∫–∏ –ø—Ä–æ _‚Äú–ê–≤–∞—Ç–∞—Ä‚Äù_ —è —á—É–≤ –∑–≥–∞–¥–∫—É –ø—Ä–æ —Å–∞–±–∂. –¢–æ–π —Ñ–∞–∫—Ç, —â–æ —è –ø—Ä–æ–ø—É—Å—Ç–∏–≤ —Ñ—ñ–ª—å–º –∑ —Ç–∞–∫–æ—é –Ω–∞–∑–≤–æ—é, –∑–Ω—è—Ç–∏–π —á–æ—Ä—Ç —ñ –∫–æ–ª–∏ (1990 —Ä—ñ–∫), –≤–æ–ª–æ–¥–∞—Ä—è —Å–µ–º–∏ –û—Å–∫–∞—Ä—ñ–≤ –º–µ–Ω–µ –ø—Ä–æ—Å—Ç–æ –≥–Ω—ñ—Ç–∏–≤, —Ç–æ–∂ —è –Ω–µ –º—ñ–≥ –¥–æ–≤–≥–æ —á–µ–∫–∞—Ç–∏ —ñ –≤–∏—Ä—ñ—à–∏–≤ –≤–∏–ø—Ä–∞–≤–∏—Ç–∏ —Ü–µ–π –Ω–µ–¥–æ–ª—ñ–∫. –¢–∞–∫ –æ—Ç: –º–∞—é —Å–∫–∞–∑–∞—Ç–∏, —â–æ —Ñ—ñ–ª—å–º–∏ —ñ —Å–ø—Ä–∞–≤–¥—ñ –±–∞–≥–∞—Ç–æ –≤ —á–æ–º—É —Å—Ö–æ–∂—ñ (–º–∞—î—Ç—Å—å—è –Ω–∞ —É–≤–∞–∑—ñ —Å—é–∂–µ—Ç–Ω–æ), –∞–ª–µ –≤ —Ç–æ–π –∂–µ —á–∞—Å –≤—Ä–∞–∂–µ–Ω–Ω—è –¥—ñ–∞–º–µ—Ç—Ä–∞–ª—å–Ω–æ –ø—Ä–æ—Ç–∏–ª–µ–∂–Ω—ñ. –ï–µ–µ–µ‚Ä¶ –¢—ñ–ª—å–∫–∏ –ø—Ä–æ—Ç–∏–ª–µ–∂–Ω—ñ –Ω–µ –≤ —Ç–æ–º—É —Å–µ–Ω—Å—ñ, —â–æ –º–µ–Ω—ñ –Ω–µ —Å–ø–æ–¥–æ–±–∞–≤—Å—è [‚Äú–¢–∞–Ω—Ü—ñ –∑ –≤–æ–≤–∫–∞–º–∏‚Äù](http://ru.wikipedia.org/wiki/%D0%A2%D0%B0%D0%BD%D1%86%D1%8B_%D1%81_%D0%B2%D0%BE%D0%BB%D0%BA%D0%B0%D0%BC%D0%B8) ([IMDB](http://www.imdb.com/title/tt0099348/)) ‚Äì —è–∫—Ä–∞–∑ –Ω–∞–≤–ø–∞–∫–∏, —Ñ—ñ–ª—å–º –Ω–∞—Å–ø—Ä–∞–≤–¥—ñ –¥—É–∂–µ —ñ –¥—É–∂–µ –∫–ª—å–æ–≤–∏–π (–≤—Ä–∞—Ö—É–π—Ç–µ, —â–æ —è –≤ –¥–∏—Ç–∏–Ω—Å—Ç–≤—ñ —Ñ–∞–∫—Ç–∏—á–Ω–æ —Ä—ñ—Å –Ω–∞ –∫–Ω–∏–∂–∫–∞—Ö [–ú–∞—è](http://uk.wikipedia.org/wiki/%D0%9A%D0%B0%D1%80%D0%BB_%D0%9C%D0%B0%D0%B9), [–†—ñ–¥–∞](http://uk.wikipedia.org/wiki/%D0%A2%D0%BE%D0%BC%D0%B0%D1%81_%D0%9C%D0%B0%D0%B9%D0%BD_%D0%A0%D1%96%D0%B4), [–ö—É–ø–µ—Ä–∞](http://uk.wikipedia.org/wiki/%D0%94%D0%B6%D0%B5%D0%B9%D0%BC%D1%81_%D0%A4%D0%B5%D0%BD%D1%96%D0%BC%D0%BE%D1%80_%D0%9A%D1%83%D0%BF%D0%B5%D1%80) —Ç–∞ [–®—É–ª—å—Ü–∞](http://uk.wikipedia.org/wiki/%D0%A8%D1%83%D0%BB%D1%8C%D1%86_%D0%94%D0%B6%D0%B5%D0%B9%D0%BC%D1%81_%D0%92%D1%96%D0%BB%D0%BB%D0%B0%D1%80%D0%B4) —Ç–∞ —Ñ—ñ–ª—å–º–∞—Ö –∑ [–ú—ñ—Ç—ñ—á–µ–º](http://ru.wikipedia.org/wiki/%D0%9C%D0%B8%D1%82%D0%B8%D1%87,_%D0%93%D0%BE%D0%B9%D0%BA%D0%BE), —Ç–æ —Ü–µ –¥–ª—è –º–µ–Ω–µ –≤–∑–∞–≥–∞–ª—ñ –±—É–ª–æ —è–∫ —Å–≤—ñ–∂–∏–π –∫–æ–≤—Ç–æ–∫ –¥–∏—Ç–∏–Ω—Å—Ç–≤–∞) ‚Äì –∞–ª–µ –∫–ª—å–æ–≤–∏–π –∞–±–æ—Å–ª—é—Ç–Ω–æ –∑ —ñ–Ω—à–æ—ó —Å—Ç–æ—Ä–æ–Ω–∏.

–í _‚Äú–ê–≤–∞—Ç–∞—Ä—ñ‚Äù_ –≤—Å–µ –ø—Ä–æ—Å—Ç–æ: —î –∞–±—Å–æ–ª—é—Ç–Ω–æ ‚Äú—Ö–æ—Ä–æ—à—ñ‚Äù —Å–∏–Ω—ñ –∑–¥–æ—Ä–æ–≤–∞–Ω—ñ —ñ –º–∞–π–∂–µ –ø–æ–≥–æ–ª–æ–≤–Ω–æ –∞–±—Å–æ–ª—é—Ç–Ω–æ ‚Äú–ø–æ–≥–∞–Ω—ñ‚Äù –ª—é–¥—Ü—ñ, —Ç—Ä–∞–¥–∏—Ü—ñ–π–Ω–∞ –ª–∞–≤ —Å—Ç–æ—Ä—ñ ‚Ññ123456 —ñ —Ç.–¥., —ñ —Ç.–ø. –•–∞—Ä–∞–∫—Ç–µ—Ä–∏ –ø–µ—Ä—Å–æ–Ω–∞–∂—ñ–≤ –∑–∞–Ω–∞–¥—Ç–æ —à–∞–±–ª–æ–Ω–Ω—ñ —ñ –Ω—ñ—è–∫—ñ ‚Äì —è–∫ –Ω–∞ –º–µ–Ω–µ, —Ç–æ –Ω–µ–ø–æ–≥–∞–Ω–∏–π –ø–µ—Ä—Å–æ–Ω–∞–∂ –ª–∏—à–µ —É ‚Äú–†—ñ–ø–ª—ñ‚Äù —Ç–∞ –≤–µ–ª—å–º–∏ –∫–æ–ª–æ—Ä–∏—Ç–Ω–∏–π, —Ö–æ—á —ñ –∑–Ω–æ–≤—É –∂ –±–∞–≥–∞—Ç–æ –≤ —á–æ–º—É —à–∞–±–ª–æ–Ω–Ω–∏–π, —É –ø–æ–ª–∫–æ–≤–Ω–∏–∫–∞. –ì–æ–ª–æ–≤–Ω–∏–π –≥–µ—Ä–æ–π —ñ –≤—Å—ñ ‚Äú—Å–∏–Ω—ñ‚Äù –∂ –¥—É–∂–µ –ø—Ä—ñ—Å–Ω—ñ. –Ø–∫ —è –≤–∂–µ –ø–∏—Å–∞–≤ —É [—Å–≤–æ—ó—Ö –≤—Ä–∞–∂–µ–Ω–Ω—è—Ö —â–æ–¥–æ ‚Äú–ê–≤–∞—Ç–∞—Ä—É‚Äù](http://graywolf.org.ua/2010/01/02/avatar/), —â–æ –º–µ–Ω—ñ —Å–ø–æ–¥–æ–±–∞–ª–æ—Å—å, —Ç–∞–∫ —Ü–µ –æ–ø–µ—Ä–∞—Ç–æ—Ä—Å—å–∫–∞ —Ä–æ–±–æ—Ç–∞ —ñ —è–∫ —Ä–µ–∑—É–ª—å—Ç–∞—Ç ‚Äì —Ç–∞–∫–µ —Å–æ–±—ñ –∑–∞–Ω—É—Ä–µ–Ω–Ω—è –≤ –æ—Ü—é –∞—Ç–º–æ—Å—Ñ–µ—Ä—É –¥–∏–∫–æ–≥–æ –∂–∏—Ç—Ç—è –Ω–∞‚Äô–≤—ñ (—è –±–∏ –º–∞–±—É—Ç—å –∑ –Ω–µ –º–µ–Ω—à–∏–º –∑–∞–¥–æ–≤–æ–ª–µ–Ω–Ω—è–º –ø–æ–¥–∏–≤–∏–≤—Å—è –ø—Ä–æ—Å—Ç–æ —è–∫–±–∏ –∫—ñ–ª—å–∫–∞ –≥–æ–¥–∏–Ω –ø—Ä–æ—Å—Ç–æ –ø–æ–∫–∞–∑—É–≤–∞–ª–∏ —è–∫ –≤–æ–Ω–∏ —Ç–∞–º –ø–æ–ª—é—é—á–∏ –±—ñ–≥–∞—é—Ç—å –ø–æ —Å–≤–æ—ó—Ö –ª—ñ—Å–∞—Ö —Ç–∞ –ª—ñ—Ç–∞—é—Ç—å –Ω–∞ –¥—Ä–∞–∫–æ–Ω—á–∏–∫–∞—Ö).

‚Äú–¢–∞–Ω—Ü—ñ –∑ –≤–æ–≤–∫–∞–º–∏‚Äù –≥–µ—Ç—å —ñ–Ω—à—ñ. –¢—É—Ç –≤—Å–µ –∑ —Ç–æ—á–Ω—ñ—Å—Ç—é –¥–æ –Ω–∞–≤–ø–∞–∫–∏. –ù—ñ—è–∫–æ–≥–æ –∑–∞–Ω—É—Ä–µ–Ω–Ω—è –Ω–µ –±—É–ª–æ ‚Äì –±—ñ–ª—å—à—É —á–∞—Å—Ç–∏–Ω—É —Ñ—ñ–ª—å–º—É —è –≤—Å–µ-—Ç–∞–∫–∏ –≤—ñ–¥—á—É–≤–∞–≤ —Å–µ–±–µ —Å–ø–æ—Å—Ç–µ—Ä—ñ–≥–∞—á–µ–º, –∞ –Ω–µ —É—á–∞—Å–Ω–∏–∫–æ–º. –û–ø–µ—Ä–∞—Ç–æ—Ä—Å—å–∫–∞ —Ä–æ–±–æ—Ç–∞ –º–µ–Ω—ñ –ø—Ä–∏–Ω–∞–º–Ω—ñ –Ω—ñ—á–∏–º –æ—Å–æ–±–ª–∏–≤–∏–º –Ω–µ –∑–∞–ø–∞–º‚Äô—è—Ç–∞–ª–∞—Å—å. –ù–∞–≤—ñ—Ç—å –Ω–∞–≤–ø–∞–∫–∏ ‚Äì –º—ñ—Å—Ü—è–º–∏ —è–∫ –Ω–∞ –º–µ–Ω–µ —Ä–∞–∫—É—Ä—Å–∏ –±—É–ª–∏ –¥—É–∂–µ –Ω–µ–≤–¥–∞–ª—ñ. –ê–ª–µ‚Ä¶

[![Dances With Wolves - Frant](http://res.cloudinary.com/dsic6qnnl/image/upload/h_133,w_300/v1503359374/dances-with-wolves-1.avi_snapshot_00.50.58_2010.01.19_00.09.37_dhyc6a.jpg "Dances With Wolves - Frant")](http://res.cloudinary.com/dsic6qnnl/image/upload/v1503359374/dances-with-wolves-1.avi_snapshot_00.50.58_2010.01.19_00.09.37_dhyc6a.jpg) [![Dances With Wolves - Indians](http://res.cloudinary.com/dsic6qnnl/image/upload/h_133,w_300/v1503359364/dances-with-wolves-2.avi_snapshot_01.01.52_2010.01.19_00.11.50_enfmec.jpg "Dances With Wolves - Indians")](http://res.cloudinary.com/dsic6qnnl/image/upload/v1503359364/dances-with-wolves-2.avi_snapshot_01.01.52_2010.01.19_00.11.50_enfmec.jpg) [![Dances With Wolves](http://res.cloudinary.com/dsic6qnnl/image/upload/h_133,w_300/v1503359352/dances-with-wolves-3.avi_snapshot_01.47.32_2010.01.19_00.19.00_xo3ipe.jpg "Dances With Wolves")](http://res.cloudinary.com/dsic6qnnl/image/upload/v1503359352/dances-with-wolves-3.avi_snapshot_01.47.32_2010.01.19_00.19.00_xo3ipe.jpg)

–ê–ª–µ —Å–∞–º—ñ –µ–ª–µ–º–µ–Ω—Ç–∏ —Å—é–∂–µ—Ç—É –ø—Ä–∏ –∑–∞–≥–∞–ª—å–Ω—ñ–π —Å—Ö–æ–∂—ñ–π –∫–∞–Ω–≤—ñ –∑–Ω–∞—á–Ω–æ –≤—ñ–¥—Ä—ñ–∑–Ω—è—é—Ç—å—Å—è. –Ü–Ω–¥—ñ–∞–Ω—Ü—ñ –Ω–µ –∑–º–∞–ª—å–æ–≤—É—é—Ç—å—Å—è —ñ–¥–µ–∞–ª—å–Ω–∏–º–∏. –¢–∞–∫, —Ç–∞–º —Å—Ç–≤–µ—Ä–¥–∂—É—î—Ç—å—Å—è, —â–æ –≤–æ–Ω–∏ –∂–∏–≤—É—Ç—å –≤ –≥–∞—Ä–º–æ–Ω—ñ—ó –∑ –ø—Ä–∏—Ä–æ–¥–æ—é, –≤–±–∏–≤–∞—é—Ç—å —Ç–≤–∞—Ä–∏–Ω –ª–∏—à–µ –ø—Ä–∏ –ø–æ—Ç—Ä–µ–±—ñ, –∞–ª–µ –≤ —Ç–æ–π –∂–µ —á–∞—Å –¥–ª—è –Ω–∏—Ö –Ω–æ—Ä–º–∞–ª—å–Ω–∏–º —î –Ω–∞–ø–∞–¥ –Ω–∞ ‚Äú–±–ª—ñ–¥–æ–ª–∏—Ü–∏—Ö‚Äù. –í —è–∫–æ—Å—Ç—ñ —ñ–ª—é—Å—Ç—Ä–∞—Ü—ñ—ó –¥–æ–∑–≤–æ–ª—é —Å–æ–±—ñ –ø—Ä–æ—Ü–∏—Ç—É–≤–∞—Ç–∏ —Ñ—Ä–∞–≥–º–µ–Ω—Ç –∑ —Ñ—ñ–ª—å–º—É, –¥–µ –ì–ì –∑–∞–Ω–æ—Ç–æ–≤—É—î –æ–¥–∏–Ω –∑ –¥–Ω—ñ–≤ —Å–æ–±—ñ —É –∑–∞–ø–∏—Å–Ω–∏—á–æ–∫:

> ‚Äú–Ü —Ç—É—Ç —è –ø–æ–≤–Ω—ñ—Å—Ç—é –∑—Ä–æ–∑—É–º—ñ–≤, —â–æ –≤—ñ–¥–±—É–ª–æ—Å—è. –°–µ—Ä—Ü–µ –º–æ—î —Å—Ç–∏—Å–Ω—É–ª–æ, —è –Ω–∞–º–∞–≥–∞–≤—Å—è –ø–µ—Ä–µ–∫–æ–Ω–∞—Ç–∏ —Å–µ–±–µ, —â–æ –±—ñ–ª—ñ –º–∏—Å–ª–∏–≤—Ü—ñ, —è–∫–∏—Ö –≤–±–∏–ª–∏ —ñ–Ω–¥—ñ–∞–Ω—Ü—ñ, –±—É–ª–∏ –ø–æ–≥–∞–Ω–∏–º–∏ –ª—é–¥—å–º–∏ —Ç–∞ –∑–∞—Å–ª—É–≥–æ–≤—É–≤–∞–ª–∏ –Ω–∞ —Å–º–µ—Ä—Ç—å. –¢–∞ —Ü–µ –±—É–ª–æ –º–∞—Ä–Ω–æ. –Ø –Ω–∞–º–∞–≥–∞–≤—Å—è –ø–µ—Ä–µ–∫–æ–Ω–∞—Ç–∏ —Å–µ–±–µ, —â–æ –º–æ—ó –¥—Ä—É–∑—ñ –í—ñ—Ç–µ—Ä —É –≤–æ–ª–æ—Å—Å—ñ —Ç–∞ –¢—Ä—ñ–ø–æ—á—É—á–∏–π –ø—Ç–∞—Ö, —è–∫—ñ –ø—Ä–∏–π–º–∞–ª–∏ —É—á–∞—Å—Ç—å —É –≤–±–∏–≤—Å—Ç–≤—ñ, –Ω–µ —Ä–∞–¥—ñ —Ç–æ–º—É, —â–æ —Å–∫–æ—ó–ª–∏. –ê–ª–µ –≤–æ–Ω–∏ –±—É–ª–∏ —Ä–∞–¥—ñ. –Ø –¥–∏–≤–∏–≤—Å—è –Ω–∞ —ó—Ö –æ–±–ª–∏—á—á—è —ñ —Ä–æ–∑—É–º—ñ–≤, —â–æ –ø—Ä–æ–≤–∞–ª–ª—è –º—ñ–∂ –Ω–∞–º–∏ –∫—É–¥–∏ —à–∏—Ä—à–µ —Ç–∞ –≥–ª–∏–±—à–µ, –∞–Ω—ñ–∂ –º–µ–Ω—ñ –∑–¥–∞–≤–∞–ª–æ—Å—è —Ä–∞–Ω—ñ—à–µ.‚Äù

–Ü –æ—Ç —Ü—ñ–π —Ä—ñ–∑–Ω–∏—Ü—ñ —É —Å–≤—ñ—Ç–æ–≥–ª—è–¥–∞—Ö —ñ –∂–∏–≤–µ —Ñ—ñ–ª—å–º. –ó–∞ —Ü–∏–º —Ü—ñ–∫–∞–≤–æ —Å–ø–æ—Å—Ç–µ—Ä—ñ–≥–∞—Ç–∏. –¢–∞–º —î —à–∏–∫–∞—Ä–Ω–∏–π –º–æ–º–µ–Ω—Ç –¥–µ –í—ñ—Ç–µ—Ä —É –≤–æ–ª–æ—Å—Å—ñ –ø—Ä–æ–ø–æ–Ω—É—î –¢–∞–Ω—Ü—é—é—á–æ–º—É –∑ –≤–æ–≤–∫–∞–º–∏ –∑‚Äô—ó—Å—Ç–∏ —Å–∏—Ä–µ —Å–µ—Ä—Ü–µ –≤–±–∏—Ç–æ–≥–æ –æ—Å—Ç–∞–Ω–Ω—ñ–º –∫—ñ–ª—å–∫–∞ —Ö–≤–∏–ª–∏–Ω —Ç–æ–º—É –±—ñ–∑–æ–Ω–∞ —ñ —Ç–µ —è–∫ –≤–∞–∂–∫–æ –ø–µ—Ä–µ—Å—Ç—É–ø–∏—Ç–∏ –±—ñ–ª—ñ–π –ª—é–¥–∏–Ω—ñ, –≤–∏—Ö–æ–≤–∞–Ω—ñ–π –≤ —ñ–Ω—à—ñ–π —Å–∏—Å—Ç–µ–º—ñ —Ü—ñ–Ω–Ω–æ—Å—Ç–µ–π, —Ü–µ–π –Ω–µ–≤–∏–¥–∏–º–∏–π –ø–æ—Ä—ñ–≥. –í–∑–∞–≥–∞–ª—ñ —Å–∞–º —Ä–æ–∑–≤–∏—Ç–æ–∫ –≥–æ–ª–æ–≤–Ω–æ–≥–æ –ø–µ—Ä—Å–æ–Ω–∞–∂–∞ –≥–∞—Ä–Ω–æ –ø—Ä–æ–¥—É–º–∞–Ω–∏–π ‚Äì –π–æ–º—É –ø–æ—Å—Ç—ñ–π–Ω–æ –¥–æ–≤–æ–¥–∏—Ç—å—Å—è –±–∞–ª–∞–Ω—Å—É–≤–∞—Ç–∏ –Ω–∞ –º–µ–∂—ñ –¥–≤–æ—Ö —Å–≤—ñ—Ç—ñ–≤. –ü–µ—Ä—Å–æ–Ω–∞–∂—ñ —Ç–µ–∂ –≥–∞—Ä–Ω–æ –ø—Ä–æ—Ä–æ–±–ª–µ–Ω—ñ ‚Äì —î –∞–¥–µ–∫–≤–∞—Ç–Ω—ñ –±—ñ–ª—ñ, –∞–ª–µ –≤–æ–Ω–∏ –≤—ñ–π—Å—å–∫–æ–≤—ñ —ñ –ø—ñ–¥–∫–æ—Ä—è—é—Ç—å—Å—è –Ω–∞–∫–∞–∑–∞–º, –∞ —î –ø–æ–∫–∏–¥—å–∫–∏. –î–≤–æ—î –æ—Å–Ω–æ–≤–Ω–∏—Ö –ø–µ—Ä—Å–æ–Ω–∞–∂—ñ–≤ —Å–µ—Ä–µ–¥ —ñ–Ω–¥—ñ–∞–Ω—Ü—ñ–≤ —Ç–µ–∂ —Ü—ñ–∫–∞–≤—ñ: –æ–¥–∏–Ω ‚Äì –∫–º—ñ—Ç–ª–∏–≤–∏–π —Ç–∞ –¥–æ–ø–∏—Ç–ª–∏–≤–∏–π, –¥—Ä—É–≥–∏–π ‚Äì —Å–∏–ª—å–Ω–∏–π —Ç–∞ –ø—Ä—è–º–æ–ª—ñ–Ω—ñ–π–Ω–∏–π. –ü–µ—Ä—à–∏–π –æ–¥—Ä–∞–∑—É –∑–∞—Ü—ñ–∫–∞–≤–∏–≤—Å—è ‚Äú–¥–∏–≤–Ω–∏–º –±—ñ–ª–∏–º‚Äù, –¥—Ä—É–≥–∏–π —Å–ø–æ—á–∞—Ç–∫—É —Ö–æ—Ç—ñ–≤ –≤–±–∏—Ç–∏ –π–æ–≥–æ, –∞ –ø–æ—Ç—ñ–º —Å—Ç–∞–≤ –Ω–∞–π–∫—Ä–∞—â–∏–º –¥—Ä—É–≥–æ–º. –ù–µ —Å–∫–∞–∂—É, —â–æ —ñ—Å—Ç–æ—Ä—ñ—è –∑–∞—Ç—è–≥—É—î, –±–æ –∑–∞ —á–æ—Ç–∏—Ä–∏ –≥–æ–¥–∏–Ω–∏, —â–æ –π–¥–µ —Ñ—ñ–ª—å–º —è –ø–∞—Ä—É —Ä–∞–∑—ñ–≤ —Å—Ç–∞–≤–∏–≤ –Ω–∞ –ø–∞—É–∑—É —ñ –≤—ñ–ª—å–Ω–æ –π—à–æ–≤ –∑—Ä–æ–±–∏—Ç–∏ —Å–æ–±—ñ —á–∞—é —á–∏ –ø–æ–æ–±—ñ–¥–∞—Ç–∏, –∞–ª–µ –≤ —Ç–æ–π –∂–µ —á–∞—Å –π–¥–µ –ª–µ–≥–∫–æ ‚Äì –±–∞–∂–∞–Ω–Ω—è –ø—Ä–∏–ø–∏–Ω–∏—Ç–∏ –ø–µ—Ä–µ–≥–ª—è–¥ –Ω–µ –≤–∏–Ω–∏–∫–∞–ª–æ. –ê —â–µ —Ç–∞–º –±—É–≤ –ø—Ä–∏–∫–æ–ª—å–Ω–∏–π –≤–æ–≤–∫ –§—Ä–∞–Ω—Ç, –∞–ª–µ –Ω–∞ –∂–∞–ª—å –º–∞–ª–æ. –¢–∞ –∑–∞–≤–¥—è–∫–∏ –æ–¥–Ω–æ–º—É –µ–ø—ñ–∑–æ–¥—É –∑ –π–æ–≥–æ —É—á–∞—Å—Ç—é –≥–æ–ª–æ–≤–Ω–∏–π –≥–µ—Ä–æ–π —Ñ—ñ–ª—å–º—É —ñ –æ—Ç—Ä–∏–º–∞–≤ —Å–≤–æ—î ‚Äú—ñ–Ω–¥—ñ–∞–Ω—Å—å–∫–µ‚Äù —ñ–º‚Äô—è.

–û—Ç–∞–∫ –º–æ–∂—É—Ç—å –¥–≤–∞ —Ñ—ñ–ª—å–º–∏ –∑ –¥—ñ–∞–º–µ—Ç—Ä–∞–ª—å–Ω–æ –ø—Ä–æ—Ç–∏–ª–µ–∂–Ω—ñ –∑–∞ —Å–≤–æ—ó–º–∏ —Å–∏–ª—å–Ω–∏–º–∏ —ñ —Å–ª–∞–±–∫–∏–º–∏ —Å—Ç–æ—Ä–æ–Ω–∞–º–∏ –æ–¥–Ω–∞–∫–æ–≤–æ –ø–æ–¥–æ–±–∞—Ç–∏—Å—å üôÇ

[![Dances With Wolves](http://res.cloudinary.com/dsic6qnnl/image/upload/h_133,w_300/v1503359348/dances-with-wolves-4.avi_snapshot_01.52.58_2010.01.19_00.20.35_iuhcvi.jpg "Dances With Wolves")](http://res.cloudinary.com/dsic6qnnl/image/upload/v1503359348/dances-with-wolves-4.avi_snapshot_01.52.58_2010.01.19_00.20.35_iuhcvi.jpg) [![Dances With Wolves](http://res.cloudinary.com/dsic6qnnl/image/upload/h_133,w_300/v1503359335/dances-with-wolves-5.avi_snapshot_01.59.34_2010.01.19_00.27.38_vzcqix.jpg "Dances With Wolves")](http://res.cloudinary.com/dsic6qnnl/image/upload/v1503359335/dances-with-wolves-5.avi_snapshot_01.59.34_2010.01.19_00.27.38_vzcqix.jpg) [![Dances With Wolves](http://res.cloudinary.com/dsic6qnnl/image/upload/h_133,w_300/v1503359326/dances-with-wolves-6.avi_snapshot_02.03.59_2010.01.19_00.29.29_qzsjv9.jpg "Dances With Wolves")](http://res.cloudinary.com/dsic6qnnl/image/upload/v1503359326/dances-with-wolves-6.avi_snapshot_02.03.59_2010.01.19_00.29.29_qzsjv9.jpg) [![Dances With Wolves](http://res.cloudinary.com/dsic6qnnl/image/upload/h_133,w_300/v1503359315/dances-with-wolves-7.avi_snapshot_03.03.19_2010.01.19_00.24.20_hv8bje.jpg "Dances With Wolves")](http://res.cloudinary.com/dsic6qnnl/image/upload/v1503359315/dances-with-wolves-7.avi_snapshot_03.03.19_2010.01.19_00.24.20_hv8bje.jpg) [![Dances With Wolves](http://res.cloudinary.com/dsic6qnnl/image/upload/h_133,w_300/v1503359307/dances-with-wolves-8.avi_snapshot_03.33.24_2010.01.19_00.32.05_fx4aee.jpg "Dances With Wolves")](http://res.cloudinary.com/dsic6qnnl/image/upload/v1503359307/dances-with-wolves-8.avi_snapshot_03.33.24_2010.01.19_00.32.05_fx4aee.jpg) [![Dances With Wolves](http://res.cloudinary.com/dsic6qnnl/image/upload/h_133,w_300/v1503359302/dances-with-wolves-9.avi_snapshot_03.34.51_2010.01.19_00.34.43_vh0y1j.jpg "Dances With Wolves")](http://res.cloudinary.com/dsic6qnnl/image/upload/v1503359302/dances-with-wolves-9.avi_snapshot_03.34.51_2010.01.19_00.34.43_vh0y1j.jpg)
