---
title: "Google Play Music, Popcorn Time —ñ –≤—Å—ñ, –≤—Å—ñ, –≤—Å—ñ"
date: 2014-08-18
tags: ["amazon cloud drive", "amazon cloud player", "cloud", "deezer", "google play music", "movie", "popcorn time", "spotify", "video", "–º—É–∑–∏–∫–∞", life]
lang: ua
category: life
---

[![Olivia's Headphone Critique](https://farm9.staticflickr.com/8475/8111525026_ae97f420d2_z.jpg)](https://www.flickr.com/photos/evilpeacock/8111525026 "Olivia's Headphone Critique by Eric Peacock, on Flickr")

–í—Å—ñ —Ö—Ç–æ –º–µ–Ω–µ –∑–Ω–∞—î –ø–∞–º‚Äô—è—Ç–∞—é—Ç—å, —â–æ —è –≤–µ–ª–∏–∫–∏–π –ø—Ä–∏—Ö–∏–ª—å–Ω–∏–∫ –≤—Å—è–∫–∏—Ö —Ö–º–∞—Ä–æ–∫ —Ç–∞ –æ–Ω–ª–∞–π–Ω –ø–æ—Ç–æ–∫—ñ–≤. –Ø –≤–≤–∞–∂–∞—é —Ç–æ—Ä—Ä–µ–Ω—Ç–∏ (–Ω–µ —è–∫ —Ç–µ—Ö–Ω–æ–ª–æ–≥—ñ—é –∑–∞–≥–∞–ª–æ–º, –∞ —Ç—Ä–∞–¥–∏—Ü—ñ–π–Ω–µ —ó—Ö –≤–∏–∫–æ—Ä–∏—Å—Ç–∞–Ω–Ω—è –¥–ª—è –∑–∞–∫–∞—á—É–≤–∞–Ω–Ω—è —Ñ—ñ–ª—å–º—ñ–≤ —Ç–∞ –º—É–∑–∏–∫–∏) –ª–µ–¥—å –Ω–µ —Å—Ç–∞—Ä–æ–¥–∞–≤–Ω—ñ–º –∞—Ä—Ç–µ—Ñ–∞–∫—Ç–æ–º, —É –º–µ–Ω–µ –Ω–µ–º–∞—î –ª–æ–∫–∞–ª—å–Ω–æ—ó –º—É–∑–∏—á–Ω–æ—ó –±—ñ–±–ª—ñ–æ—Ç–µ–∫–∏ MP3 –∞–±–æ—â–æ. –í —á–∞—Å, –∫–æ–ª–∏ –≤—Å–µ —î –≤ —ñ–Ω–µ—Ç—ñ, –∞ –π–æ–≥–æ —à–≤–∏–¥–∫—ñ—Å—Ç—å –±—ñ–ª—å—à –Ω—ñ–∂ –¥–æ—Å—Ç–∞—Ç–Ω—è –¥–ª—è –ø–µ—Ä–µ–¥–∞—á—ñ HD-–≤—ñ–¥–µ–æ ‚Äî —Ü–µ –Ω–µ—Ä–∞—Ü—ñ–æ–Ω–∞–ª—å–Ω–µ –≤–∏–∫–æ—Ä–∏—Å—Ç–∞–Ω–Ω—è –¥–∏—Å–∫—É. –Ø –≤–∂–µ –∑–≥–∞–¥—É–≤–∞–≤ ([—Ç–∏—Ü](http://graywolf.org.ua/2012/05/18/music-in-the-amazon-cloud/) —ñ [—Ç—É—Ü](http://graywolf.org.ua/2009/01/05/spotify-music-revolution/)) —è–∫–∏–º–∏ —Å–µ—Ä–≤—ñ—Å–∞–º–∏ —è —Ç–∏–ø–æ–≤–æ –∫–æ—Ä–∏—Å—Ç—É—é—Å—è –¥–ª—è —Ü—å–æ–≥–æ, –∞–ª–µ –æ—Å–∫—ñ–ª—å–∫–∏ –æ—Å—Ç–∞–Ω–Ω—ñ–π —á–∞—Å —è –≤—ñ–¥–∫—Ä–∏–≤ –¥–ª—è —Å–µ–±–µ –∫—ñ–ª—å–∫–∞ –Ω–æ–≤–∏—Ö —à—Ç—É–∫, —Ç–æ –≤–∏—Ä—ñ—à–∏–≤ –ø—Ä–æ–≤–µ—Å—Ç–∏ —Ä–µ–≤—ñ–∑—ñ—é —ñ –ø–æ–¥—ñ–ª–∏—Ç–∏—Å—å —ñ–∑ –∑–∞–≥–∞–ª–æ–º üôÇ

### –ú—É–∑–∏–∫–∞

–¢—É—Ç –±–∞–≥–∞—Ç–æ —á–æ–≥–æ –∑–º—ñ–Ω–∏–ª–æ—Å—è üôÇ –ù–∞–≥–∞–¥—É—é —á–∏–º —è –∫–æ—Ä–∏—Å—Ç—É–≤–∞–≤—Å—è –¥–æ —Ü—å–æ–≥–æ:

[**Deezer**](http://www.deezer.com/). –ú—É–∑–∏—á–Ω–∏–π —Å—Ç—Ä—ñ–º—ñ–Ω–≥ –∑ —à–∏–∫–∞—Ä–Ω–æ—é –º—É–∑–∏—á–Ω–æ—é –∫–æ–ª–µ–∫—Ü—ñ—î—é (—î –Ω–∞–≤—ñ—Ç—å –ø–æ–ø—É–ª—è—Ä–Ω—ñ —É–∫—Ä–∞—ó–Ω—Å—å–∫—ñ –≤–∏–∫–æ–Ω–∞–≤—Ü—ñ, —Ö–æ—á —ñ –Ω–µ–±–∞–≥–∞—Ç–æ) –∑–∞ 6.99EUR –≤ –º—ñ—Å—è—Ü—å –∑ –º–æ–∂–ª–∏–≤—ñ—Å—Ç—é –∫–µ—à—É–≤–∞–Ω–Ω—è –æ–±—Ä–∞–Ω–∏—Ö –∞–ª—å–±–æ–º—ñ–≤ –¥–ª—è –æ—Ñ–ª–∞–π–Ω –ø—Ä–æ—Å–ª—É—Ö–æ–≤—É–≤–∞–Ω–Ω—è —É –¥–æ–¥–∞—Ç–∫–∞—Ö –¥–ª—è Andriod —Ç–∞ iOS. –û—Ñ—ñ—Ü—ñ–π–Ω–æ –¥–æ—Å—Ç—É–ø–Ω–∏–π –∑ –£–∫—Ä–∞—ó–Ω–∏.

[**Amazon Cloud Drive**](https://www.amazon.com/clouddrive). –¶–µ –ø—Ä–æ—Å—Ç–æ —Ö–º–∞—Ä–Ω–∏–π –¥–∏—Å–∫, –∞–ª–µ —É –Ω—å–æ–≥–æ —î —Ñ—ñ—á–∞: –º—ñ–Ω—ñ–º–∞–ª—å–Ω–∏–π –ø–ª–∞—Ç–Ω–∏–π –∞–∫–∫–∞—É–Ω—Ç (20GB –∑–∞ 10 –±–∞–∫—Å—ñ–≤ –Ω–∞ —Ä—ñ–∫) –¥–æ–∑–≤–æ–ª—è—î –∑–±–µ—Ä—ñ–≥–∞—Ç–∏ –Ω–µ–æ–±–º–µ–∂–µ–Ω—É –∫—ñ–ª—å–∫—ñ—Å—Ç—å MP3 —Ñ–∞–π–ª—ñ–≤, —è–∫—ñ –Ω–µ —Ä–∞—Ö—É—é—Ç—å—Å—è –≤ —Ç—ñ 20 –≥—ñ–≥ —ñ —è–∫—ñ –º–æ–∂–Ω–∞ –≤ –æ–Ω–ª–∞–π–Ω—ñ —Å–ª—É—Ö–∞—Ç–∏ —á–µ—Ä–µ–∑ [Amazon Cloud Player](https://www.amazon.com/gp/dmusic/cloudplayer/web). –©–æ–ø—Ä–∞–≤–¥–∞ –¥–ª—è —Ç–æ–≥–æ, –∞–±–∏ –≤–æ–Ω–æ –∑–∞–ø—Ä–∞—Ü—é–≤–∞–ª–æ —Ç—Ä–µ–±–∞ —Ç—Ä–æ—Ö–∏ –ø—Ä–æ–º—É–¥–æ—Ö–∞—Ç–∏—Å—å —ñ–∑ –∞–º–µ—Ä–∏–∫–∞–Ω—Å—å–∫–∏–º–∏ Proxy, –∞–ª–µ –ø—ñ—Å–ª—è –ø–µ—Ä—à–æ–≥–æ —É—Å–ø—ñ—à–Ω–æ–≥–æ –ª–æ–≥—ñ–Ω—É —Ç–∞ –∞–∫—Ç–∏–≤–∞—Ü—ñ—ó –≤—Å–µ –ø—Ä–∞—Ü—é—î —è–∫ –≥–æ–¥–∏–Ω–Ω–∏–∫. –Ø —Å–≤–æ–≥–æ —á–∞—Å—É –∑–∞–ª–∏–≤ —Ç—É–¥–∏ –≤–µ—Å—å —Å–≤—ñ–π 200 –≥—ñ–≥–æ–≤–∏–π –¥–∏—Å–∫ –∑ –º—É–∑–∏–∫–æ—é üôÇ –£ Amazon Cloud Player —Ç–∞–∫–æ–∂ —î –º–æ–±—ñ–ª—å–Ω–∏–π –¥–æ–¥–∞—Ç–æ–∫ iOS/Android –∑ —É—Å—ñ–º–∞ –≤—ñ–¥–ø–æ–≤—ñ–¥–Ω–∏–º–∏ –ø–ª—é—à–∫–∞–º–∏.

[**Spotify**](http://www.spotify.com/). –í—ñ–¥–º–æ–≤–∏–≤—Å—è —Ä—ñ–∫ —Ç–æ–º—É —è–∫ –ø—ñ–¥–ø–∏—Å–∞–≤—Å—è –Ω–∞ _Deezer_. –£ –Ω–∏—Ö —Ç—É–ø–∞ –ø–æ–ª—ñ—Ç–∏–∫–∞ –¥–æ—Å—Ç—É–ø–Ω–æ—Å—Ç—ñ ‚Äî –£–∫—Ä–∞—ó–Ω–∞ –∑–∞ 5 —Ä–æ–∫—ñ–≤ —Ç–∞–∫ —ñ –Ω–µ –∑‚Äô—è–≤–∏–ª–∞—Å—è –≤ —Å–ø–∏—Å–∫—É –ø—ñ–¥—Ç—Ä–∏–º—É–≤–∞–Ω–∏—Ö –∫—Ä–∞—ó–Ω‚Ä¶ –¶—ñ–Ω–∞ –≤ 9.99 —Ñ—É–Ω—Ç—ñ–≤ –∑–∞ –º—ñ—Å—è—Ü—å —Ç–µ–∂ —è–∫–æ—Å—å –¥–æ—Ä–æ–≥—É–≤–∞—Ç–æ.

–í—Å–µ —Ü–µ –ø—ñ—à–ª–æ —É –≤—ñ–∫–Ω–æ —ñ –∑–∞–º—ñ–Ω–∏–ª–æ—Å—è –æ–¥–Ω–∏–º: [**Google Play Music**](https://play.google.com/music/). –ó–∞ 49 –≥—Ä–Ω. –≤ –º—ñ—Å—è—Ü—å (–≤ –∫—ñ–ª—å–∫–∞ —Ä–∞–∑—ñ–≤ –º–µ–Ω—à–µ –Ω—ñ–∂ —Ç–æ–π –∂–µ _Deezer_) –æ—Ç—Ä–∏–º—É—î–º–æ —à–∏–∫–∞—Ä–Ω—É –≤–∏–±—ñ—Ä–∫—É –º—É–∑–∏—á–Ω–∏—Ö –∞–ª—å–±–æ–º—ñ–≤. –°—É–±‚Äô—î–∫—Ç–∏–≤–Ω–æ —Ç—Ä–æ—Ö–∏ –º–µ–Ω—à—É –Ω—ñ–∂ —É _Deezer_, –±–æ –∫–æ–ª–∏ —è –ø–µ—Ä–µ–∫–∏–¥–∞–≤ –ø–æ—Ç–æ—á–Ω—É –±—ñ–±–ª—ñ–æ—Ç–µ–∫—É, —Ç–æ –∑ 30-—Ç–∏ –ø–æ—Ç–æ—á–Ω–∏—Ö –∞–ª—å–±–æ–º—ñ–≤ —è –Ω–µ–¥–æ—Ä–∞—Ö—É–≤–∞–≤—Å—è –ø‚Äô—è—Ç–∏, –∞–ª–µ —Ü–µ –º—ñ–∑–µ—Ä. –¢–∞–∫–æ–∂ —î –∫–ª—ñ—î–Ω—Ç–∏ –¥–ª—è Android —Ç–∞ iOS, —è–∫—ñ –¥–æ–∑–≤–æ–ª—è—é—Ç—å –∫–µ—à—É–≤–∞—Ç–∏ –º—É–∑–∏–∫—É –ª–æ–∫–∞–ª—å–Ω–æ –¥–ª—è –æ—Ñ–ª–∞–π–Ω-–ø—Ä–æ—Å–ª—É—Ö–æ–≤—É–≤–∞–Ω–Ω—è. –©–µ –æ–¥–Ω–∞ —Ñ—ñ—á–∞ Google Play Music ‚Äì —Ç—É–¥–∏ –º–æ–∂–Ω–∞ –∑–∞–ª–∏—Ç–∏ 20000 —Å–≤–æ—ó—Ö –º—É–∑–∏—á–Ω–∏—Ö —Ç—Ä–µ–∫—ñ–≤, —á–æ–≥–æ –∑ –≥–æ–ª–æ–≤–æ—é –º–∞—î –≤–∏—Å—Ç–∞—á–∏—Ç–∏ –∞–±–∏ –¥–æ–ø–æ–≤–Ω–∏—Ç–∏ —Ç–µ, —á–æ–≥–æ —É –Ω–∏—Ö –Ω–µ–º–∞—î –≤ –Ω–∞—è–≤–Ω–æ—Å—Ç—ñ, –ø—Ä–∏ —Ü—å–æ–º—É –Ω–∞ –ø—Ä–æ—Ç–∏–≤–∞–≥—É Amazon Cloud Drive –≤—ñ–Ω —Å—É–ø–æ—Ä—Ç–∏—Ç—å –º—É–∑–∏–∫—É —É FLAC —Ç–∞ OGG (—è —Å–∞–º–µ —Ü–∏–º–∏ —à—Ç—É–∫–∞–º–∏ –∑–∞–±–∏–≤ —Å–≤–æ—ó 20 –≥—ñ–≥ –Ω–∞ –ê–º–∞–∑–æ–Ω—ñ, –∞–ª–µ —ó—Ö –≤—Å–µ –æ–¥–Ω–æ –Ω–µ –≤–∏–¥–Ω–æ –≤ _Cloud Player_). –ù–∞—Ä–∞–∑—ñ –º–µ–Ω—ñ —â–µ —Ç—Ä–µ–±–∞ –±—É–¥–µ –≤—ñ–¥—Ñ—ñ–ª—å—Ç—Ä—É–≤–∞—Ç–∏ –≤—Å—é –º—É–∑–∏–∫—É –Ω–∞ _Cloud Drive_ —â–æ–¥–æ –Ω–∞—è–≤–Ω–æ—Å—Ç—ñ –¥—É–±–ª—ñ–∫–∞—Ç—ñ–≤ –Ω–∞ _Google Play_ (–º–∞–π–∂–µ –≤–ø–µ–≤–Ω–µ–Ω–∏–π, —â–æ –∑–∞–ª–∏—à–∏—Ç—å—Å—è –∑–¥–µ–±—ñ–ª—å—à–æ–≥–æ —É–∫—Ä–∞—ó–Ω—Å—å–∫—ñ –≤–∏–∫–æ–Ω–∞–≤—Ü—ñ) —ñ –ø–µ—Ä–µ–∑–∞–ª–∏—Ç–∏ –Ω–∞ —Ç–æ–π-—Ç–∞–∫–∏ Play.

–í —Ä–µ–∑—É–ª—å—Ç–∞—Ç—ñ –æ—Ç—Ä–∏–º—É—î–º–æ —á—É–¥–æ–≤—É –º—É–∑–∏—á–Ω—É –±—ñ–±–ª—ñ–æ—Ç–µ–∫—É –∑ FLAC —Ç–∞ OGG –∑–∞ —Ç—Ä–µ—Ç–∏–Ω—É —Ü—ñ–Ω–∏ Deezer + Amazon Cloud Drive.

[![Google Play –ú—É–∑–∏–∫–∞](http://res.cloudinary.com/dsic6qnnl/image/upload/h_325,w_620/v1503357403/2014-08-18-21-28-19-%D0%93%D0%BE%D0%BB%D0%BE%D0%B2%D0%BD%D0%B0-Google-Play-%D0%9C%D1%83%D0%B7%D0%B8%D0%BA%D0%B0-Google-Chrome_rebbvs.png)](http://res.cloudinary.com/dsic6qnnl/image/upload/v1503357403/2014-08-18-21-28-19-%D0%93%D0%BE%D0%BB%D0%BE%D0%B2%D0%BD%D0%B0-Google-Play-%D0%9C%D1%83%D0%B7%D0%B8%D0%BA%D0%B0-Google-Chrome_rebbvs.png)

### –ö—ñ–Ω–æ

–¢—É—Ç –¥–æ–≤–≥–∏–π —á–∞—Å –±—É–ª–∞ –º–∞–π–∂–µ –ø–æ–≤–Ω–∞ –¥–∏–∫—Ç–∞—Ç—É—Ä–∞ —Ç–æ—Ä—Ä–µ–Ω—Ç—ñ–≤. –°–ø–æ—á–∞—Ç–∫—É –≤–æ–Ω–∞ —Ç—Ä–æ—Ö–∏ —Å—Ö–∏—Ç–Ω—É–ª–∞—Å—è –∑–∞–≤–¥—è–∫–∏ [–¢—É—Ä–±–æ—Ñ—ñ–ª—å–º—É](http://turbik.tv), —è–∫–∏–π –¥–æ–∑–≤–æ–ª—è–≤ –¥–∏–≤–∏—Ç–∏—Å—å –≤–µ–ª–∏–∫—É –∫—ñ–ª—å–∫—ñ—Å—Ç—å —Å–µ—Ä—ñ–∞–ª—ñ–≤ –≤ –æ—Ä–∏–≥—ñ–Ω–∞–ª—å–Ω—ñ –æ–∑–≤—É—á—Ü—ñ –∑ –æ—Ä–∏–≥—ñ–Ω–∞–ª—å–Ω–∏–º–∏ —Å–∞–±–∞–º–∏. –Ø–∫—â–æ –≤–∏–∫–æ—Ä–∏—Å—Ç–æ–≤—É–≤–∞—Ç–∏ –π–æ–≥–æ —á–µ—Ä–µ–∑ [Vemeo](https://vemeo.com/ru/) (—Ü–µ —Ç–∞–∫–∞ proxy –∑ –≤–∏—Ö–æ–¥–æ–º –≤ –∫—ñ–ª—å–∫–æ—Ö –∫—Ä–∞—ó–Ω–∞—Ö: US, CA, DE, UK), —Ç–æ –±–µ–∑–∫–æ—à—Ç–æ–≤–Ω–æ. –°–∞–º–∞ –ø—Ä–æ–∫—Å—è –∫–æ—à—Ç—É—î 3.95 USD –≤ –º—ñ—Å—è—Ü—å. –Ø–∫ –∞–ª—å—Ç–µ—Ä–Ω–∞—Ç–∏–≤–Ω–∏–π –≤–∞—Ä—ñ–∞–Ω—Ç, –∑–≤—ñ—Å–Ω–æ, –∑–∞–≤–∂–¥–∏ —î [ex.ua](http://ex.ua), –∞–ª–µ —Ç–∞–º –≤ –æ–Ω–ª–∞–π–Ω-—Ä–µ–∂–∏–º—ñ –ø–µ—Ä–µ–≥–ª—è–¥—É —Å–∞–±—ñ–≤ –Ω–µ–º–∞ üôÅ

[![turbik.tv](http://res.cloudinary.com/dsic6qnnl/image/upload/h_374,w_620/v1503357413/2014-08-18-21-25-16-%D0%9F%D1%80%D0%B8%D0%B2%D0%B5%D1%82-%D1%8F-%D0%A2%D1%83%D1%80%D0%B1%D0%BE%D1%84%D0%B8%D0%BB%D1%8C%D0%BC-Google-Chrome_lgst5d.png)](http://res.cloudinary.com/dsic6qnnl/image/upload/v1503357413/2014-08-18-21-25-16-%D0%9F%D1%80%D0%B8%D0%B2%D0%B5%D1%82-%D1%8F-%D0%A2%D1%83%D1%80%D0%B1%D0%BE%D1%84%D0%B8%D0%BB%D1%8C%D0%BC-Google-Chrome_lgst5d.png)

–¢–∞ –∂ —Å–∞–º–∞ –ø—Ä–æ–±–ª–µ–º–∞ –±—É–ª–∞ –∑ —Ñ—ñ–ª—å–º–∞–º–∏, —Ç–æ–º—É –¥–æ–≤–æ–¥–∏–ª–æ—Å—å –∫–∞—á–∞—Ç–∏ —Ç–æ—Ä—Ä–µ–Ω—Ç–∏ —Ç–∞ —Å–∞–±–∏ —ñ –¥–∏–≤–∏—Ç–∏—Å—å –ª–æ–∫–∞–ª—å–Ω–æ. –ê–ª–µ –Ω–µ—â–æ–¥–∞–≤–Ω–æ —è –¥—ñ–∑–Ω–∞–≤—Å—è –ø—Ä–æ —Ç–∞–∫—É —á—É–¥–æ–≤—É —à—Ç—É–∫—É —è–∫ [Popcorn Time](http://www.time4popcorn.eu/), —è–∫–∞, –≤–ª–∞—Å–Ω–µ, —ñ —î —Ç–æ—Ä—Ä–µ–Ω—Ç-–∫–ª—ñ—î–Ω—Ç–æ–º –∑ –≤–±—É–¥–æ–≤–Ω–∏–º –∫–∞—Ç–∞–ª–æ–≥–æ–º —Ñ—ñ–ª—å–º—ñ–≤ —Ç–∞ –≤—ñ–¥–µ–æ-–ø–µ—Ä–µ–≥–ª—è–¥–∞—á–µ–º —ñ –≤–æ–Ω–∞, —â–æ –≤–∞–∂–ª–∏–≤–æ, —Ç–∞–∫–∏ –ø—ñ–¥—Ç—Ä–∏–º—É—î —Å–∞–±–∏ (—è–∫—â–æ –≤–æ–Ω–∏ —î –≤ —Ç–æ—Ä—Ä–µ–Ω—Ç—ñ). –¢–∞–∫–æ–∂ –≤ –æ—Å—Ç–∞–Ω–Ω—ñ—Ö –≤–µ—Ä—Å—ñ—è—Ö –≤–æ–Ω–∏ –∑—Ä–æ–±–∏–ª–∏ –ø—ñ–¥—Ç—Ä–∏–º–∫—É —Å—Ç—Ä—ñ–º—É –Ω–∞ Google Chromecast, —â–æ –≤–∑–∞–≥–∞–ª—ñ —á—É–¥–æ–≤–æ. –ó–≤—ñ—Å–Ω–æ –∑ —Ç–æ—Ä—Ä–µ–Ω—Ç–∞–º–∏ —Ç–∞ –ø–æ–¥—ñ–±–Ω–∏–º —Å–æ—Ñ—Ç–æ–º —î –ø–µ–≤–Ω–∏–π —Ä–∏–∑–∏–∫ –ø–æ —á–∞—Å—Ç–∏–Ω—ñ –±–µ–∑–ø–µ–∫–∏, –∞–ª–µ —è –Ω–µ —Ç–∞–∫ —á–∞—Å—Ç–æ –¥–∏–≤–ª—é—Å—å –≤—ñ–¥–µ–æ –∞–±–∏ —Å–∏–ª—å–Ω–æ –ø–µ—Ä–µ–π–º–∞—Ç–∏—Å—å —ñ –≤–∑–∞–≥–∞–ª—ñ –¥–æ—Å–∏—Ç—å –±–µ–∑—Ç—É—Ä–±–æ—Ç–Ω–∏–π üôÇ –©–µ –∑–∞—É–≤–∞–∂—É, —â–æ —Ü–µ–π –≤–∞—Ä—ñ–∞–Ω—Ç –∫–∞–Ω–∞—î —Å–∞–º–µ –¥–ª—è –ª—é–±–∏—Ç–µ–ª—ñ–≤ –ø–µ—Ä–µ–≥–ª—è–¥—É –≤—Å—å–æ–≥–æ –≤ –æ—Ä–∏–≥—ñ–Ω–∞–ª—ñ/–∞–Ω–≥–ª—ñ–π—Å—å–∫–æ–º—É –¥—É–±–ª—è–∂—ñ. –î–ª—è —Ç–∏—Ö —Ö—Ç–æ –¥–∏–≤–∏—Ç—å—Å—è –¥—É–±–ª—è–∂ [ex.ua](http://ex.ua) –≤—Å–µ —â–µ –±—É–¥–µ –∫—Ä–∞—â–∏–º –≤–∏–±–æ—Ä–æ–º.

[![Popcorn Time](http://res.cloudinary.com/dsic6qnnl/image/upload/h_349,w_620/v1503357416/popcorntime_dvz7wr.jpg)](http://res.cloudinary.com/dsic6qnnl/image/upload/v1503357416/popcorntime_dvz7wr.jpg)

That‚Äôs all folks üôÇ
