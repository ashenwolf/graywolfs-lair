---
title: "–ê—Ä—Ä—Ä—Ä—Ä—Ä! –ü—ñ—Ä–∞—Ç—Å—å–∫–∏–π –º–µ—Ç–∞–ª :) "
date: 2008-01-21
tags: ["life"]
lang: ua
category: life
---

_12 –º–µ—Ä—Ç–≤‚Äô—è–∫—ñ–≤ –Ω–∞ —Å–∫—Ä–∏–Ω—é –º–µ—Ä—Ü—è  
–ô–æ-—Ö–æ-—Ö–æ, —ñ –ø–ª—è—à–∫–∞ —Ä–æ–º—É!!!_

![](http://upload.wikimedia.org/wikipedia/en/e/e6/Alestorm_Captain_Morgans_Revenge.jpg)

–ß–µ—Å–Ω–æ –∫–∞–∂—É—á–∏ –Ω—ñ–∫–æ–ª–∏ –Ω–µ —á—É–≤ –ø—Ä–æ —à–æ—Ç–ª–∞–Ω–¥—Å—å–∫–∏—Ö –ø—ñ—Ä–∞—Ç—ñ–≤, –∞ –ª–∏—à–µ –ø—Ä–æ –≥–æ—Ä—Ü—ñ–≤ üôÇ , –∞–ª–µ –ø–µ—Ä—à–∏–π –≥—É—Ä—Ç, —Ç–≤–æ—Ä—á—ñ—Å—Ç—å —è–∫–æ–≥–æ –Ω–∞–∑–∏–≤–∞—é—Ç—å –ø—ñ—Ä–∞—Ç—Å—å–∫–∏–º –º–µ—Ç–∞–ª–æ–º, –ø–æ—Ö–æ–¥–∏—Ç—å —Å–∞–º–µ –∑ –≥—ñ—Ä—Å—å–∫–æ—ó –®–æ—Ç–ª–∞–Ω–¥—ñ—ó. –ú–æ–≤–∞ –π–¥–µ –ø—Ä–æ Alestorm (ex-Battleheart) —Ç–∞ —ó—Ö –ø–µ—Ä—à–∏–π –∞–ª—å–±–æ–º ‚Äì ‚ÄúCaptain Morgan‚Äôs Revenge‚Äù. –°—Ç–∏–ª—ñ—Å—Ç–∏—á–Ω–æ —Ü–µ –º–∞–π–∂–µ –∑–≤–∏—á–∞–π–Ω–∏–π —Å–æ–±—ñ –ø–∞—É–µ—Ä-–º–µ—Ç–∞–ª –∑ –µ–ª–µ–º–µ–Ω—Ç–∞–º–∏ —Ñ–æ–ª–∫—É —Ç–∞ –µ–ø—ñ—á–Ω–æ—Å—Ç—ñ, —è–∫–∏–π –≤—ñ–¥–¥–∞–ª–µ–Ω–æ –Ω–∞–≥–∞–¥—É—î –º–µ–Ω—ñ –∫–æ–≥–æ—Å—å, —Ö–æ—á —ñ –Ω–µ –º–æ–∂—É –∑–≥–∞–¥–∞—Ç–∏ —â–æ —Å–∞–º–µ, –∞–ª–µ —Ç–∏–º –Ω–µ –º–µ–Ω—à –≤–æ–Ω–∏ –¥—É–∂–µ —ñ –¥—É–∂–µ –æ—Ä–∏–≥—ñ–Ω–∞–ª—å–Ω—ñ. –Ø–∫—â–æ —Å–ª—É—Ö–∞—é—á–∏ –ë–ª–∞–π–Ω–¥—ñ–≤ –Ω–µ–≤—ñ–ª—å–Ω–æ –ø–æ—á–∏–Ω–∞—î—à —É—è–≤–ª—è—Ç–∏ —Å–µ–±–µ –ø–æ—Å–µ—Ä–µ–¥ —è–∫–æ—Å—å —Å–µ—Ä–µ–¥–Ω—å–æ–≤—ñ—á–Ω–æ—ó –±–∞—Ç–∞–ª—ñ—ó, –ö–æ—Ä–ø—ñ–∫–ª–∞–∞–Ω—ñ ‚Äì –≤ –≤—ñ–∫—ñ–Ω–≥—Å—å–∫—ñ–π –ø–∏–≤–Ω—É—à—Ü—ñ, —Ç–æ –ê–ª–µ—Å—Ç–æ—Ä–º, —Ö–æ—á —ñ –≤ –∑–Ω–∞—á–Ω–æ –º–µ–Ω—à—ñ–π –º—ñ—Ä—ñ, —Ç–∞ –Ω–∞–≤—ñ–≤–∞—î –¥—É–º–∫–∏ –ø—Ä–æ –¥—É–µ–ª—ñ –Ω–∞ —à–ø–∞–≥–∞—Ö –¥—è–¥—å–∫—ñ–≤ –≤ ‚Äú—Ç—Ä—î—É–≥–æ–ª–∫–∞—Ö‚Äù. –ú–æ–∂–µ –Ω–µ —Å—Ç—ñ–ª—å–∫–∏ –Ω–∞–≤—ñ—Ç—å –ø—ñ—Ä–∞—Ç—ñ–≤, –∞–ª–µ —Ç—ñ –±—É—Ä–µ–º–Ω—ñ —á–∞—Å–∏ –º–æ—Ä—Å—å–∫–∏—Ö –∑–≤–∏—Ç—è–≥. –ú—É–∑–∏—á–Ω–æ —ñ —Ç–µ—Ö–Ω—ñ—á–Ω–æ –≤–æ–Ω–∏, –ø—Ä–∞–≤–¥–∞, –¥–∞–ª–µ–∫—ñ –≤—ñ–¥ —ñ–¥–µ–∞–ª—É —Ç–∞ –¥–µ—â–æ –æ–¥–Ω–æ–º–∞–Ω—ñ—Ç–Ω—ñ —è–∫ –≤–∑–∞–≥–∞–ª—ñ —Ç–∞–∫ —ñ –≤—Å–µ—Ä–µ–¥–∏–Ω—ñ –ø—ñ—Å–µ–Ω—å. –¢–æ—á–Ω—ñ—à–µ —Ç–∞–º —î –∫—Ä–∞—Å–∏–≤—ñ —Ä—ñ—à–µ–Ω–Ω—è, –∞–ª–µ –≤–æ–Ω–∏ —Å–∫–æ—Ä—ñ—à–µ –Ω–∞–≥–∞–¥—É—é—Ç—å –æ—Å—Ç—Ä—ñ–≤–∫–∏ –º–∞–π—Å—Ç–µ—Ä–Ω–æ—Å—Ç—ñ –≤ –º–æ—Ä—ñ –ø–æ—Å–µ—Ä–µ–¥–Ω–æ—Å—Ç—ñ. –Ü –≤—Å–µ –æ–¥–Ω–æ ‚Äì –∞—Ç–º–æ—Å—Ñ–µ—Ä–∞ —ó—Ö –ø—ñ—Å–µ–Ω—å –æ–¥–Ω–æ–∑–Ω–∞—á–Ω–æ —Ä—É–ª–∏—Ç—å.

–û–∑–Ω–∞–π–æ–º–∏—Ç–∏—Å—å –∑ —ó—Ö —Ç–≤–æ—Ä—á—ñ—Å—Ç—é –º–æ–∂–Ω–∞ –Ω–∞ —ó—Ö –ú–∞–π–°–ø–µ–π—Å —Å—Ç–æ—Ä—ñ–Ω—Ü—ñ: [http://www.myspace.com/alestorm](http://www.myspace.com/alestorm)  
‚Ä¶–∞–±–æ –ø–æ—à—É–∫–∞—Ç–∏ –≤ —Ç–æ—Ä—Ä–µ–Ω—Ç–∞—Ö, –∞–ª–µ —Ç—Å—Å-—Å-—Å‚Ä¶ üòâ
