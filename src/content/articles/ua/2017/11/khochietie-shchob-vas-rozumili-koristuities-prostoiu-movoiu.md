---
title: "Хочете, щоб вас розуміли – користуйтесь простою мовою"
date: 2017-11-22
tags: ["lifehack", "Блог", "дфс", "митниця", "авто", "розмитнення", "вивезення", "feature", life]
lang: ua
category: life
image: "https://images.unsplash.com/photo-1444427169197-de497742b62d?ixlib=rb-0.3.5&q=80&fm=jpg&crop=entropy&cs=tinysrgb&w=1080&fit=max&s=f6842ed9090254cd6cab5fc2bfc5915a"
description: "Досвід спілкування з українською ДФС в якості ілюстрації важливості розмови з клієнтами на їх (читай: загальновжитній) мові, а не на своїй спеціалізованій."
---

Все-таки у правників є багато схожого з айтішниками. І в анекдоті про Шерлока і Ватсона на повітряній кулі можна сміливо вписувати юристів замість програмістів: настільки точні, наскільки ж непридатні до викорситання їх відповіді. Ну майже...

Коротше, ситуація така: ми плануємо пожити у цих ваших Європах з рік, при цьому їхати туди плануємо на власному авто. Ми пригнали авто рік тому з Чехії і офіційно розмитнили (чорт, і я досі не описав наші пригоди). І тут виходить ситуація: впродовж 3 місяців після переїзду його треба буде поставити на облік у країні проживання. Відповідно номерні знаки змінять. Потім ми думаємо повернутись в Україну, але повторно сплачувати мито якось не хочеться :) Тому я звернувся за роз'ясненням до ДФС з листом наступного змісту:

> Не могли б ви прокунсультувати мене щодо наступної ситуації: мені потрібно по роботі переїхати на рік у країну ЄС і я планую їхати на власному авто. Авто було рік тому куплене в Чехії, офіційно розмитнене і поставлене на облік в Україні. За умовами довгострокового перебування на території ЄС мені потрібно буде зареєструвати своє авто у країні перебування і, наскільки я розумію, мені видадуть нові номерні знаки. Потім я планую повернутися в Україну, але мене цікавить чи потрібно буде платити повторно митний збір, який я вже оплатив в минулому році? Якщо цього можна уникнути, то які документи для цього потрібно мати (при проходженні кордону)?

Відправив, і забув, оскільки звик, що держслужби не дуже вже швидкі... і був дуже здивований, коли відповідь я отримав менш ніж за добу (вау!).

Але відповідь... Півтори сторінки тексту в типовому юридичному стилі "... Згідно путнкту ХХХХ закону УУУУ бла-бла-бла Віскас бла-бла-бла бла-бла-бла ...". Півтори грьобані сторінки! І я зовсім не впевнений, що інтерпретував цю відповідь правильно.

Якщо коротко, я так зрозумів, що можна: для цього треба оформити тимчасове вивезення за митну територію України (можна до 3-х років). Цікаво де воно оформлюється: на кородні, чи на обласній митниці. Також мені задлося, що там є виключення, коли в принципі можна не оформлювати, наприклад товари до 10к євро. Але я не до кінця зрозумів чи некомерційні транспортні засоби туди входять.

Текст відповіді:

Тому по-перше, питання-прохання: **хто-небудь, хто може читати цю юридичну тарабарщину, може перекласти українською в двох словах, ну або хоча б підтвердити мої здогадки**?

По-друге, це просто прекрасний урок всім спеціалістам-експертам, які щось намагаютсья пояснити замовнику вдаючись в до професійної термінології чи сленгу: **не треба так**! Я і за собою таке помічаю. Ти пояснюєш замовнику чому щось не працює, або працює не так як хочеться, несвідомо провалюєшся в технічні нюанси і... або бачиш як у нього видовжується обличчя і збільшуються очі, або він подумки від тебе відпливає ("ми його втрачаємо!"). Тому я все ж намагаюсь слідкувати за своїм жаргоном.

Взагалі, в будь-яких сферах, де потрібно контактувати з клієнтами (будь то державні служби, тех підтримка, і т.д.) варто мати на передній ланці людей, які зможуть говорити їх мовою. Бо інакше зусилля псу під хвіст: ніби і все зроблено, і старалися, але для людини, яка прийшла із запитом чи пролемою результат майже нульовий.
