---
title: "–ë–ª—ñ—Ü –∞–Ω—ñ–º–µ-—Ä–µ–≤'—é. –ß–∞—Å—Ç–∏–Ω–∞ 1"
date: 2009-04-10
tags: ["review", "–ê–Ω—ñ–º–µ", "–º—ñ—Å—Ç–∏–∫–∞", "–æ–≥–ª—è–¥", "–ø—Ä–∏–≥–æ–¥–∏", "—Ñ–∞–Ω—Ç–∞—Å—Ç–∏–∫–∞"]
lang: ua
---

–©–æ–π–Ω–æ –ø–æ–¥–∏–≤–∏–≤—Å—è –Ω–∞ –±–ª–æ–∑—ñ —Ä–æ–∑–¥—ñ–ª –∑ –∞–Ω—ñ–º–µ —ñ –∑—Ä–æ–∑—É–º—ñ–≤, —â–æ –≤–æ—Å—Ç–∞–Ω–Ω—î —è —Å—é–¥–∏ —â–æ—Å—å –∑–º—ñ—Å—Ç–æ–≤–Ω–µ –ø–∏—Å–∞–≤ –≤–∂–µ —Ä—ñ–≤–Ω–æ —Ä—ñ–∫ —Ç–æ–º—É‚Ä¶ –©–æ–ø—Ä–∞–≤–¥–∞, –Ω–∞–ø—Ä–∏–∫—ñ–Ω—Ü—ñ –º–∏–Ω—É–ª–æ–≥–æ —Ä–æ–∫—É —è –∑–±–∏—Ä–∞–≤—Å—è –Ω–∞–ø–∏—Å–∞—Ç–∏ –æ–¥–∏–Ω –≤–µ–ª–∏–∫–∏–π –æ–≥–ª—è–¥ –∑ —É—Å—ñ–º –ø–æ—Ç—Ä–æ—Ö—É, –∞–ª–µ —Ç–∞–∫ —è–∫ —Ä—ñ–∫ –≤–∏—è–≤–∏–≤—Å—è –≤–µ–ª—å–º–∏ –±–∞–≥–∞—Ç–∏–º –Ω–∞ –ø–µ—Ä–µ–≥–ª—è–Ω—É—Ç—ñ –∞–Ω—ñ–º–∞—Ü—ñ–π–Ω—ñ —Å—Ç—Ä—ñ—á–∫–∏, —Å–ø—Ä–∞–≤–∞ –∑–∞—Ç—è–≥–Ω—É–ª–∞—Å—è —ñ –∑–∞ –±—Ä–∞–∫–æ–º —á–∞—Å—É —è –æ–ø–∏—Å–∞–≤ –ª–∏—à–µ –≤ –∫—Ä–∞—â–æ–º—É –≤–∏–ø–∞–¥–∫—É —Ç—Ä–µ—Ç–∏–Ω—É —Ç–æ–≥–æ, —â–æ –ø—Ä–æ–≥–ª—è–Ω—É–≤. –ö—Ä—ñ–º —Ç–æ–≥–æ, –æ—Å–∫—ñ–ª—å–∫–∏ –∑ –º–æ–º–µ–Ω—Ç—É –ø–µ—Ä–µ–≥–ª—è–¥—É –ø—Ä–æ–π—à–ª–æ –¥–æ—Å–∏—Ç—å –±–∞–≥–∞—Ç–æ —á–∞—Å—É, —Ç–æ –º–æ–∂–µ –¥–µ—Å—å —â–æ—Å—å –≤–∏–ø–∞–¥–∫–æ–≤–æ –ø—Ä–∏–±—Ä–µ—Ö–∞–≤. –ê–ª–µ —Ç–∞–∫ —á–∏ —ñ–Ω–∞–∫—à–µ —Å—å–æ–≥–æ–¥–Ω—ñ –º–Ω—É –≤–∏—Ä—ñ—à–∏–≤ –≤–∏–∫–ª–∞—Å—Ç–∏ —Ö–æ—á–∞ –± —Ç—É —á–∞—Å—Ç–∏–Ω—É, —è–∫–∞ –≤–∂–µ –Ω–∞–ø–∏—Å–∞–Ω–∞. –û—Ç–æ–∂, –ø—Ä–æ—à—É‚Ä¶

–î–æ —Ä–µ—á—ñ, —Ç–∞–∫ —è–∫ —Ü–µ –ø–ª–∞–Ω—É–≤–∞–ª–æ—Å—å —è–∫ –ø—ñ–¥—Å—É–º–æ–∫ —Ä–æ–∫—É 2008-–≥–æ (—Ç—ñ–ª—å–∫–∏ –Ω–µ —Ç–æ–≥–æ, —â–æ –±—É–ª–æ –≤–∏–ø—É—â–µ–Ω–µ, –∞ —Ç–æ–≥–æ, —â–æ —è –¥–∏–≤–∏–≤—Å—è –≤ —Ç–æ–º—É —Ä–æ—Ü—ñ üòâ ), —Ç–æ –∑—Ä–æ–±–ª—é –ø–∞—Ä—É –∑–∞—É–≤–∞–∂–µ–Ω—å. –ú—ñ–π –æ—Å–æ–±–∏—Å—Ç–∏–π –Ω–æ–º–µ—Ä –æ–¥–∏–Ω –≤ 2008-–º—É ‚Äì —Ü–µ –∑–≤—ñ—Å–Ω–æ [‚ÄúOokami to Koushinryou‚Äù (Spice and Wolf)](http://graywolf.org.ua/2008/02/20/%d0%bf%d1%80%d0%be-%d1%81%d0%bf%d0%b5%d1%86%d1%96%d1%97-%d0%b2%d0%be%d0%b2%d0%ba%d1%96%d0%b2-%d1%82%d0%b0-%d0%bd%d0%b5%d0%b7%d0%b4%d0%be%d1%80%d0%be%d0%b2%d0%b5-%d0%b1%d0%b0%d0%b6%d0%b0%d0%bd%d0%bd/), –∞–ª–µ –π–æ–º—É —è –≤–∂–µ –ø—Ä–∏—Å–≤—è—Ç–∏–≤ —Å–≤–æ–≥–æ —á–∞—Å—É –Ω–∞–≤—ñ—Ç—å –Ω–µ –æ–¥–∏–Ω –¥–æ–ø–∏—Å, —Ç–æ–º—É —Ü—å–æ–≥–æ —Ä–∞–∑—É –ø—Ä–æ–º–æ–≤—á—É. –ê–Ω–∞–ª–æ–≥—ñ—á–Ω–∞ —Å–∏—Ç—É–∞—Ü—ñ—è –∑ Madlax: —è –æ–¥–∏ —Ç–µ–∂ –ø–∏—Å–∞–≤ [–ø—Ä–∏–Ω–∞–π–º–Ω—ñ –¥–≤—ñ—á—ñ](http://graywolf.org.ua/2008/04/02/madlax-%D0%B2%D0%B8%D1%80%D0%BE%D0%BA/). –¢–∞–∫ —â–æ —Ü—ñ –¥–≤—ñ –Ω–∞–π—É–ª—é–±–ª–µ–Ω—ñ—à—ñ —Ä–µ—á—ñ –ø—Ä–æ–ø—É—â—É —ñ –ø—ñ–¥—É –¥–∞–ª—ñ.

## Berserk ([—ñ–Ω—Ñ–æ](http://myanimelist.net/anime/33/Berserk))

[![Bersek - Griffith](http://res.cloudinary.com/dsic6qnnl/image/upload/c_crop,h_294,w_294,x_53,y_0/h_150,w_150/v1503361704/berserk-grif_zfdew3.jpg "Bersek - Griffith")](http://res.cloudinary.com/dsic6qnnl/image/upload/v1503359939/berserk-grif_bnwcov.jpg) [![Berserk - Guts](http://res.cloudinary.com/dsic6qnnl/image/upload/c_crop,h_294,w_294,x_53,y_0/h_150,w_150/v1503359952/berserk-guts_dmronn.jpg "Berserk - Guts")](http://res.cloudinary.com/dsic6qnnl/image/upload/v1503359936/berserk-guts_j7lopm.jpg) [![Berserk - Kaska](http://res.cloudinary.com/dsic6qnnl/image/upload/c_crop,h_294,w_294,x_53,y_0/h_150,w_150/v1503359945/berserk-kas_tby4d1.jpg "Berserk - Kaska")](http://res.cloudinary.com/dsic6qnnl/image/upload/v1503359932/berserk-kas_e58o7u.jpg)

–ê–Ω—ñ–º–µ –≤–∂–µ –±—ñ–ª—å—à –Ω—ñ–∂ 10-—Ä—ñ—á–Ω–æ—ó –≤–∏—Ç—Ä–∏–º–∫–∏ (–≤–∏–ø—É—â–µ–Ω–µ –±—É–ª–æ —â–µ –≤ 1997-–º—É —Ä–æ—Ü—ñ), —â–æ –ø–æ–º—ñ—Ç–Ω–æ –ø–æ –º–∞–ª—é–Ω–∫—É, –∞–ª–µ —Ç–∏–º –Ω–µ –º–µ–Ω—à –≥—Ä–∞—Ñ—ñ—á–Ω–æ –≤–æ–Ω–æ –≤–µ–ª—å–º–∏ —ñ –≤–µ–ª—å–º–∏ —Å–∏–º–ø–∞—Ç–∏—á–Ω–µ. –ö–æ–ª–∏ —è –ø–æ—á–∏–Ω–∞–≤ –π–æ–≥–æ –¥–∏–≤–∏—Ç–∏—Å—å, —Ç–æ –≤—Ä–∞—Ö–æ–≤—É—é—á–∏ –±–∞–≥–∞—Ç–æ –ø–æ–∑–∏—Ç–∏–≤–Ω–∏—Ö –≤—ñ–¥–≥—É–∫—ñ–≤ –Ω–∞ –£–ê–Ω—ñ–º–µ –ø–æ –Ω—å–æ–º—É –≤–∏—Ä—ñ—à–∏–≤ –∑–Ω–∞–π—Ç–∏ –≤–µ—Å—å –Ω–µ–≥–∞—Ç–∏–≤ —É –Ω—å–æ–º—É, —â–æ–± –±—É–ª–æ –∑–∞ —â–æ –≤–∫–∞—Ç–∞—Ç–∏ –π–æ–≥–æ –≤ –∞—Å—Ñ–∞–ª—å—Ç —ñ –∑–±–∞–ª–∞–Ω—Å—É–≤–∞—Ç–∏ –∑–∞–≥–∞–ª—å–Ω—É –¥—É–º–∫—É (—è –∑–∞–∑–≤–∏—á–∞–π –¥–æ –≤—Å—å–æ–≥–æ, —â–æ –º–∞—î –±–∞–≥–∞—Ç–æ –ø–æ–∑–∏—Ç–∏–≤–Ω–∏—Ö –≤—ñ–¥–≥—É–∫—ñ–≤ —Å—Ç–∞–≤–ª—é—Å—è —É–ø–µ—Ä–µ–¥–∂–µ–Ω–æ-–Ω–µ–≥–∞—Ç–∏–≤–Ω–æ). –¢–∞ –∑–∞–¥—É–º –ø—Ä–æ–≤–∞–ª–∏–≤—Å—è. –Ø–∫—â–æ –ø–æ—á–∞—Ç–æ–∫ —â–µ –±—É–≤ —Ç–∞–∫–∏–π —Å–æ–±—ñ, –∑–≤–∏—á–∞–π–Ω–∏–π —è–∫ –≥–µ—Ä–æ—ó—á–Ω–∏–π –µ–ø–æ—Å, –∞–ª–µ –≤–∂–µ –±–ª–∏–∂—á–µ –¥–æ —Å–µ—Ä–µ–¥–∏–Ω–∏ –≤—ñ–Ω —Å—Ç–∞—î –Ω–∞–±–∞–≥–∞—Ç–æ —Ü—ñ–∫–∞–≤—ñ—à–∏–º —ñ –±–æ—ó –Ω–µ–ø–µ—Ä–µ–º–æ–∂–Ω–∏—Ö –≥–æ–ª–æ–≤–Ω–∏—Ö –≥–µ—Ä–æ—ó–≤, —è–∫–∏–º–∏ –≤–æ–Ω–æ —ñ —Å–ø—Ä–∞–≤–¥—ñ –ø–µ—Ä–µ–ø–æ–≤–Ω–µ–Ω–µ, –≤—ñ–¥—Ö–æ–¥—è—Ç—å –Ω–∞ –¥—Ä—É–≥–æ—Ä—è–¥–Ω–∏–π –ø–ª–∞–Ω. –¶–µ –ª–∏—à–µ –∞–Ω—Ç—É—Ä–∞–∂‚Ä¶ –¥–µ–∫–æ—Ä–∞—Ü—ñ—ó –≤ —è–∫–∏—Ö –∂–∏–≤—É—Ç—å –≥–æ–ª–æ–≤–Ω—ñ –≥–µ—Ä–æ—ó: –ì—Ä—ñ—Ñ—Ñ—ñ—Ç —Ç–∞ –ì–∞—Ç—Å. –ì–∞—Ç—Å —Ö–æ—á —ñ –≥–æ–ª–æ–≤–Ω–∏–π –ø–µ—Ä—Å–æ–Ω–∞–∂, –∞–ª–µ –≤ —Ü—å–æ–º—É —Å–µ–Ω—Å—ñ –¥–æ—Å–∏—Ç—å –ø—Ä–∏–º—ñ—Ç–∏–≤–Ω–∏–π. –°–ø–æ—Å—Ç–µ—Ä—ñ–≥–∞—Ç–∏ –∑–∞ –Ω–∏–º –ø–µ—Ä—à—ñ 2/3 —Å–µ—Ä—ñ–∞–ª—É –±—É–ª–æ –∞–±—Å–æ–ª—é—Ç–Ω–æ –Ω–µ—Ü—ñ–∫–∞–≤–æ. –¢–∞ —ñ –ø—ñ–¥ –∫—ñ–Ω–µ—Ü—å —â–æ—Å—å –∑—Ä—É—à–∏–ª–æ—Å—å –ª–µ–¥—å-–ª–µ–¥—å. –Ñ–¥–∏–Ω–µ, –∑–∞ —â–æ –º–æ–∂—É –ø–æ—Å—Ç–∞–≤–∏—Ç–∏ –π–æ–º—É –≤–µ–ª–∏—á–µ–∑–Ω–∏–π –ø–ª—é—Å ‚Äì —Ü–µ —Ç–µ, —â–æ –π–æ–≥–æ –Ω–µ –∑—Ä–æ–±–∏–ª–∏ —Ç–∞–∫–∏–º —Å–æ–±—ñ ‚Äú–¥–æ–±—Ä—è–∫–æ–º‚Äù. –¢—É—Ç, –∫–æ–ª–∏ ‚Äú–ø–∞—Ä—Ç—ñ—è‚Äù –∫–∞–∂–µ –≤–±–∏—Ç–∏, —Ç–æ –≤—ñ–¥ –π–æ–≥–æ —Ä—É–∫–∏ –ª–µ—Ç—è—Ç—å –≥–æ–ª–æ–≤–∏ –Ω–µ–∑–∞–ª–µ–∂–Ω–æ –≤—ñ–¥ –≤—ñ–∫—É. –í —Ü—å–æ–º—É —Å–µ–Ω—Å—ñ –π–æ–≥–æ –ø–µ—Ä—Å–æ–Ω–∞–∂ –≤–∏—Ç—Ä–∏–º–∞–ª–∏ —è–∫ —Ç—Ä–µ–±–∞: —á–∞—Å—Ç–æ —Ç—É–ø–∏–π —ñ –±–µ–∑–¥—É–º–Ω–∏–π, –∞ —á–∞—Å–æ–º —Ü—ñ–∫–∞–≤–∏–π —ñ –Ω–µ–π–º–æ–≤—ñ—Ä–Ω–æ —Å–∏–ª—å–Ω–∏–π –≤–∞—Ä–≤–∞—Ä: ‚ÄúIf you‚Äôre always worried about crushing the ants beneath you‚Ä¶you won‚Äôt be able to walk.‚Äù (‚Äú–Ø–∫—â–æ —Ç–∏ –ø–æ—Å—Ç—ñ–π–Ω–æ —Ç—É—Ä–±—É–≤–∞—Ç–∏–º–µ—à—Å—è –ø—Ä–æ –º—É—Ä–∞—Ö, —è–∫—ñ –ª–∞–∑—è—Ç—å –ø—ñ–¥ —Ç–≤–æ—ó–º–∏ –Ω–æ–≥–∞–º–∏‚Ä¶ —Ç–∏ –Ω–µ –∑–º–æ–∂–µ—à —Ö–æ–¥–∏—Ç–∏‚Äù), ‚ÄúI don‚Äôt want what another man can give me. If he grants me anything, then it‚Äôs his to give and not my own.‚Äù (‚Äú–ú–µ–Ω—ñ –Ω–µ –ø–æ—Ç—Ä—ñ–±–Ω–µ —Ç–µ, —â–æ –º–æ–∂–µ –¥–∞—Ç–∏ —ñ–Ω—à–∞ –ª—é–¥–∏–Ω–∞. –Ø–∫—â–æ —Ö—Ç–æ—Å—å —â–æ—Å—å –¥–∞—Å—Ç—å –º–µ–Ω—ñ, —Ç–æ —Ü–µ –π–æ–≥–æ –¥–∞—Ä—É–Ω–æ–∫, –∞ –Ω–µ –º–æ—è –≤–ª–∞—Å–Ω—ñ—Å—Ç—å.‚Äù). –¶—ñ —Ü–∏—Ç–∞—Ç–∏ —Ç–∞ –¥–∞–ª—ñ –ø–æ —Ç–µ–∫—Å—Ç—É –±—É–ª–∏ –ª—é–±‚Äô—è–∑–Ω–æ –Ω–∞–¥–∞–Ω—ñ [–í—ñ–∫—ñ–¶–∏—Ç–∞—Ç–Ω–∏–∫–æ–º](http://en.wikiquote.org/wiki/Berserk_\(anime\)), —á–∏–º –∑–µ–∫–æ–Ω–æ–º–∏–ª–∏ –º–µ–Ω—ñ –º–∞—Å—É —Å–∏–ª –Ω–∞ –Ω–µ–æ–±—Ö—ñ–¥–Ω–æ—Å—Ç—ñ –¥—ñ—Å—Ç–∞–≤–∞—Ç–∏ –∑ –ø–æ–ª–∏—á–∫–∏ –¥–∏—Å–∫ –∑ –≤—ñ–¥–µ–æ üôÇ –Ü–Ω—à–∞ —Å–ø—Ä–∞–≤–∞ –ì—Ä—ñ—Ñ—Ñ—ñ—Ç. –¶–µ –≤–∑–∞–≥–∞–ª—ñ –æ–¥–∏–Ω –∑–∞ –Ω–∞–π—Ü—ñ–∫–∞–≤—ñ—à–∏—Ö —Ç–µ –ø—Ä–æ–¥—É–º–∞–Ω–∏—Ö –ø–µ—Ä—Å–æ–Ω–∞–∂—ñ–≤ —è–∫—ñ –º–µ–Ω—ñ –¥–æ–≤–æ–¥–∏–ª–æ—Å—å –±–∞—á–∏—Ç–∏ —è–∫ –≤ –∞–Ω—ñ–º–∞—Ü—ñ—ó —Ç–∞–∫ —ñ –≤ –∫—ñ–Ω–µ–º–∞—Ç–æ–≥—Ä–∞—Ñ—ñ. –ó–∞ –Ω–∏–º —Ü—ñ–∫–∞–≤–æ —Å–ø–æ—Å—Ç–µ—Ä—ñ–≥–∞—Ç–∏ —ñ, —â–æ —Å–ø–æ–¥–æ–±–∞–ª–æ—Å—å –º–µ–Ω—ñ –Ω–∞–π–±—ñ–ª—å—à–µ, –≤—ñ–Ω –±–∞–≥–∞—Ç–æ –≤ —á–æ–º—É –≤—ñ–¥–ø–æ–≤—ñ–¥–∞—î –º–æ—ó–º –ø–æ–≥–ª—è–¥–∞–º –Ω–∞ –∂–∏—Ç—Ç—è‚Ä¶ –û–∫—Ä—ñ–º, —â–æ–ø—Ä–∞–≤–¥–∞, –æ–¥–Ω—ñ—î—ó —Ä–µ—á—ñ, –∑–∞ —è–∫—É —è –∑ –æ–¥–Ω–æ–≥–æ –±–æ–∫—É –∑–Ω–µ–Ω–∞–≤–∏–¥—ñ–≤ —Å—Ü–µ–Ω–∞—Ä–∏—Å—Ç—ñ–≤, –∞ –∑ —ñ–Ω—à–æ–≥–æ –ø–æ–≤–∞–∂–∞–≤, –∞–¥–∂–µ —Ü–µ –±—É–ª–æ –≥–∞—Ä–Ω–æ—é —ñ–ª—é—Å—Ç—Ä–∞—Ü—ñ—î—é –π–æ–≥–æ –≤—ñ–¥–¥–∞–Ω–æ—Å—Ç—ñ –≤–ª–∞—Å–Ω—ñ–π –º–µ—Ç—ñ: –≤ –º–æ–ª–æ–¥–æ—Å—Ç—ñ, –∞–±–∏ –∑–∞—Ä–æ–±–∏—Ç–∏ –≥—Ä–æ—à—ñ –Ω–∞ —Å—Ç–≤–æ—Ä–µ–Ω–Ω—è —Å–≤–æ—î—ó –∞—Ä–º—ñ—ó –ì—Ä—ñ—Ñ—Ñ—ñ—Ç –Ω–µ –ø–æ—Ü—É—Ä–∞–≤—Å—è –ø—ñ–¥—Å—Ç–∞–≤–∏—Ç–∏ —Å–≤–æ—é –¥—É–ø—É –æ–¥–Ω–æ–º—É –±–∞–≥–∞—Ç—ñ—é. –ì—Ä—Ä—Ä—Ä‚Ä¶ –û–¥–Ω–∏–º –Ω–µ—â–∞—Å–Ω–∏–º —Ñ—Ä–∞–≥–º–µ–Ω—Ç–æ–º –∑—Ä—É–π–Ω—É–≤–∞–ª–∏ –º–∞–π–∂–µ —ñ–¥–µ–∞–ª—å–Ω—É –ª—é–¥–∏–Ω—É. –ó –¥–∏—Ç–∏–Ω—Å—Ç–≤–∞ –ì—Ä—ñ—Ñ—Ñ—ñ—Ç –º—Ä—ñ—è–≤ –ø—Ä–æ –≤–ª–∞—Å–Ω–µ –∫–æ—Ä–æ–ª—ñ–≤—Å—Ç–≤–æ —ñ –π—à–æ–≤ –¥–æ —Å–≤–æ—î—ó –º–µ—Ç–∏ –∫—Ä–æ–∫ –∑–∞ –∫—Ä–æ–∫–æ–º –Ω–∞–±–ª–∏–∂–∞—é—á–∏—Å—å –¥–æ –Ω–µ—ó. –°–ø–æ—á–∞—Ç–∫—É —Å–∞–º, –ø–æ—Ç—ñ–º ‚Äì –≤–µ–¥—É—á–∏ –∑–∞ —Å–æ–±–æ—é –∫—É–ø—É –ª—é–¥–µ–π, —è–∫—ñ –Ω–µ –º–∞–ª–∏ —á–æ–≥–æ—Å—å –≤–µ–ª–∏—á–Ω–æ–≥–æ —Ç–∞ –∞–º–±—ñ—Ü—ñ–π–Ω–æ–≥–æ –¥–ª—è –¥–æ—Å—è–≥–Ω–µ–Ω–Ω—è (—è–∫ –≤–ª—É—á–Ω–æ –∑–∞–∑–Ω–∞—á–∏–≤ –ì–∞—Ç—Å, –≤–æ–Ω–∏ –±—É–ª–∏ —Ö–º–∏–∑–æ–º –¥–ª—è –π–æ–≥–æ –ø–æ–ª—É–º‚Äô—è –º—Ä—ñ—ó). –ì–∞—Ä–Ω–æ—é –∑—Ä–æ–±–∏–ª–∏ —Å—Ü–µ–Ω–∞—Ä–∏—Å—Ç–∏ —ñ –∫—É–ª—å–º—ñ–Ω–∞—Ü—ñ—é, –∫–æ–ª–∏ –ì–∞—Ç—Å –π—à–æ–≤ –∑ –ë–∞–Ω–¥–∏ –Ø—Å—Ç—Ä—É–±–∞: –∞–¥–∂–µ —Å–∞–º–µ —Ü—ñ –¥—É–º–∫–∏ —Å–ø–æ–Ω—É–∫–∞–ª–∏ –π–æ–≥–æ –¥–æ —Å–≤–æ–≥–æ –≤–ª–∞—Å–Ω–æ–≥–æ —à–ª—è—Ö—É –≤ —Ç–æ–π —á–∞—Å, –∫–æ–ª–∏ –ì—Ä—ñ—Ñ—Ñ—ñ—Ç –Ω–∞–≤–ø–∞–∫–∏ –∑—Ä–∞–¥–∏–≤ —Å–æ–±—ñ —ñ —Å–≤–æ—ó–º —Ç—Ä–∞–¥–∏—Ü—ñ–π–Ω–æ —Ö–æ–ª–æ–¥–Ω–æ–∫—Ä–æ–≤–Ω–∏–º –≤—á–∏–Ω–∫–∞–º. –Ü –≤—Å–µ-—Ç–∞–∫–∏ —è–∫–æ—Å—å —Ü—ñ–∫–∞–≤–æ –ø–æ—á—É–≤–∞—î—à —Å–µ–±–µ, –∫–æ–ª–∏ –±–∞—á–∏—à, —â–æ —Ç–∏ –Ω–µ —Å–∞–º–æ—Ç–Ω—ñ–π –≤ —Å–≤–æ—ó—Ö —ñ–¥–µ—è—Ö, —Ö–æ—á —Ç—É—Ç —ó—Ö —ñ –ø—Ä–∏–ø–∏—Å–∞–ª–∏ –¥—É–∂–µ –Ω–µ–æ–¥–Ω–æ–∑–Ω–∞—á–Ω–æ–º—É –ø–µ—Ä—Å–æ–Ω–∞–∂—É. –û—Å—å, –≤–ª–∞—Å–Ω–µ, —Ñ—Ä–∞–∑–∏ –ì—Ä—ñ—Ñ—Ñ—ñ—Ç–∞, —â–æ —É–≤—ñ–π—à–ª–∏ –≤ —Ä–µ–∑–æ–Ω–∞–Ω—Å –∑ –º–æ—ó–º–∏ –≤–ª–∞—Å–Ω–∏–º–∏: ‚ÄúA friend would not just follow another‚Äôs dream‚Ä¶ a friend would find his own reason to live‚Ä¶‚Äù (‚Äú–î—Ä—É–≥ –Ω—ñ–∫–æ–ª–∏ –Ω–µ –±—É–¥–µ –ø—Ä–æ—Å—Ç–æ –ø—Ä—è–º—É–≤–∞—Ç–∏ –¥–æ —á–∏—ó—î—ó—Å—å –º—Ä—ñ—ó‚Ä¶ –î—Ä—É–≥ –∑–Ω–∞–π–¥–µ —Å–≤—ñ–π –≤–ª–∞—Å–Ω–∏–π —Å–µ–Ω—Å –∂–∏—Ç—Ç—è‚Ä¶‚Äù), ‚ÄúA dream‚Ä¶ It‚Äôs something you do for yourself, not for others.‚Äù (‚Äú–ú—Ä—ñ—è‚Ä¶ –¶–µ —Ç–µ, —â–æ —Ç–∏ —Ä–æ–±–∏—à –¥–ª—è —Å–µ–±–µ, –Ω–µ –¥–ª—è —ñ–Ω—à–∏—Ö.‚Äù).

–°—é–∂–µ—Ç —Ç–µ–∂ —Ü—ñ–∫–∞–≤–∏–π —ñ –Ω–µ –∑–∞–≤–∂–¥–∏ –ø–µ—Ä–µ–¥–±–∞—á—É–≤–∞–Ω–∏–π (—Ö–æ—á–∞ –∫—ñ–Ω—Ü—ñ–≤–∫–∞ –∑–∞–≤–¥—è–∫–∏ –ø–µ—Ä—à—ñ–π —Å–µ—Ä—ñ—ó —Ç–∞ —ñ –æ–ø–æ–≤—ñ–¥—ñ –∑–∞–≥–∞–ª–æ–º –±–∞–≥–∞—Ç–æ –≤ —á–æ–º—É –ø—Ä–æ–≥–ª—è–¥–∞–ª–∞—Å—è –∑ —Å–∞–º–æ–≥–æ –ø–æ—á–∞—Ç–∫—É). –Ñ–¥–∏–Ω–µ, —â–æ –≤–∞—Ä—Ç–æ –æ–¥—Ä–∞–∑—É –∑–∞—Ç—è–º–∏—Ç–∏: –Ω–µ –≤–∞—Ä—Ç–æ —á–µ–∫–∞—Ç–∏ –≤—ñ–¥ –±–æ—ó–≤ —Ä–µ–∞–ª—ñ–∑–º—É, –±–æ –ì–∞—Ç—Å —Ç—É—Ç –Ω–∞–æ–¥–∏–Ω—Ü—ñ –∫–ª–∞–¥–µ —Å—É–ø—Ä–æ—Ç–∏–≤–Ω–∏–∫—ñ–≤ –¥–µ—Å—è—Ç–∫–∞–º–∏ (—Ü–µ –Ω–µ –ø–µ—Ä–µ–±—ñ–ª—å—à–µ–Ω–Ω—è), –∞–¥–∂–µ –∫—Ä–∞—Å–∞ —Å–µ—Ä—ñ–∞–ª—É –¥–∞–ª–µ–∫–æ –Ω–µ –≤ –Ω—å–æ–º—É.

## Boogiepop Phantom ([—ñ–Ω—Ñ–æ](http://myanimelist.net/anime/369/Boogiepop_Phantom))

[![Boogiepop Phantom](http://res.cloudinary.com/dsic6qnnl/image/upload/c_crop,h_332,w_332,x_34,y_0/h_150,w_150/v1503359930/boogiepopphantom14_yg10mo.jpg "Boogiepop Phantom")](http://res.cloudinary.com/dsic6qnnl/image/upload/v1503359929/boogiepopphantom14_scnhd7.jpg) [![Boogiepop Phantom](http://res.cloudinary.com/dsic6qnnl/image/upload/c_crop,h_332,w_332,x_34,y_0/h_150,w_150/v1503359933/boogiepopphantom21_v3ccbp.jpg "Boogiepop Phantom")](http://res.cloudinary.com/dsic6qnnl/image/upload/v1503359915/boogiepopphantom21_jcohsb.jpg) [![Boogiepop Phantom](http://res.cloudinary.com/dsic6qnnl/image/upload/c_crop,h_332,w_332,x_34,y_0/h_150,w_150/v1503359925/boogiepopphantom22_hifazy.jpg "Boogiepop Phantom")](http://res.cloudinary.com/dsic6qnnl/image/upload/v1503359924/boogiepopphantom22_dnmir6.jpg)

–¶–µ –∞–Ω—ñ–º–µ —Ç–µ–∂ –∑—ñ —Å—Ç–∞—Ä–∏—á–∫—ñ–≤, –∞–ª–µ –ø–æ—Ä—ñ–≤–Ω—è–Ω–æ –º–∞–ª–æ–≤—ñ–¥–æ–º–µ. –©–æ, –≤ –ø—Ä–∏–Ω—Ü–∏–ø—ñ, —ñ –Ω–µ –¥–∏–≤–Ω–æ, –∞–¥–∂–µ –≤—Ä–∞—Ö–æ–≤—É—é—á–∏ –∑–∞–≤–∏—Ç–∫–∏ —Å—é–∂–µ—Ç—É –≤–∞–º –¥–æ–≤–µ–¥–µ—Ç—å—Å—è –¥–æ–±—Ä–µ –ø–æ–ø—Ä–∞—Ü—é–≤–∞—Ç–∏ –º—ñ–∑–∫–∞–º–∏, –∞–±–∏ —Ä–æ–∑—ñ–±—Ä–∞—Ç–∏—Å—å –≤ —É—Å—ñ—Ö —Ç–∏—Ö —Ö–∏—Ç—Ä–æ—Å–ø–ª–µ—Ç—ñ–Ω–Ω—è—Ö, –∞ —Ç–∞–∫ —è–∫ –±—ñ–ª—å—à—ñ—Å—Ç—å –±–∞—á–∏—Ç—å —É –∫—ñ–Ω–µ–º–∞—Ç–æ–≥—Ä–∞—Ñ—ñ —Ç–∞ –∞–Ω—ñ–º–∞—Ü—ñ—ó –Ω–µ —Ö–∞—Ä—á—ñ –¥–ª—è –º—ñ–∑–∫—ñ–≤, –∞ –Ω–∞–≤–ø–∞–∫–∏ –∑–∞—Å—ñ–± —ó—Ö –≤–∏–∫–ª—é—á–∏—Ç–∏, —Ç–æ‚Ä¶ –º–∞—î–º–æ –∞–Ω—ñ–º–µ –¥–∞–ª–µ–∫–æ –Ω–µ –¥–ª—è –∫–æ–∂–Ω–æ–≥–æ. –ê–ª–µ —Ç–∏–º, —Ö—Ç–æ –Ω–µ –±–æ—ó—Ç—å—Å—è —Ç—Ä–æ—Ö–∏ –ø–æ–¥—É–º–∞—Ç–∏ –ø—ñ–¥ —á–∞—Å –ø–µ—Ä–µ–≥–ª—è–¥—É ‚Äì –æ–¥–Ω–æ–∑–Ω–∞—á–Ω–∞ —Ä–µ–∫–æ–º–µ–Ω–¥–∞—Ü—ñ—è –¥–æ –ø–µ—Ä–µ–≥–ª—è–¥—É. –†–æ–∑–ø–æ–≤—ñ–¥—å –ø–æ–≤—ñ–ª—å–Ω–∞, –∞–ª–µ –Ω–µ –∑–∞–Ω—É–¥–Ω–∞, –±–æ –≤—ñ–¥ –ø–µ—Ä—à–æ—ó —Å–µ—Ä—ñ—ó —ñ –ø—Ä–∞–∫—Ç–∏—á–Ω–æ –¥–æ —Å–∞–º–æ–≥–æ –∫—ñ–Ω—Ü—è –≤–∏ –ø–æ—Ä–∏–Ω–∞—î—Ç–µ –≤ –º—ñ—Å—Ç–∏—á–Ω—ñ –∑–∞–≥–∞–¥–∫–∏ —Ç–∞ –¥–µ–ø—Ä–µ—Å–∏–≤–Ω—É –∞—Ç–º–æ—Å—Ñ–µ—Ä—É, –∞ –±—ñ–ª—å—à–∞ —à–≤–∏–¥–∫—ñ—Å—Ç—å —Ä–æ–∑–≥–æ—Ä—Ç–∞–Ω–Ω—è —Å—é–∂–µ—Ç—É –≤–±–∏–ª–∞ –± —ó—ó. –ü–æ –≤—ñ–¥—á—É—Ç—Ç—è–º –¥—É–∂–µ —Å—Ö–æ–∂–µ –Ω–∞ –õ–µ–π–Ω —Ç–∞ –¢–µ—Ö–Ω–æ–ª–∞–π–∑, —Ö–æ—á –ë—É–≥—ñ–ø–æ–ø ‚Äì —Ü–µ –º—ñ—Å—Ç–∏–∫–∞, –∞ –Ω–µ –∫—ñ–±–µ—Ä–ø–∞–Ω–∫.

## Baccano! ([—ñ–Ω—Ñ–æ](http://myanimelist.net/anime/2251/Baccano!))

[![Baccano! - Firo](http://res.cloudinary.com/dsic6qnnl/image/upload/c_crop,h_225,w_225,x_87,y_0/h_150,w_150/v1503359917/baccano2_rtd4le.jpg "Baccano! - Firo")](http://res.cloudinary.com/dsic6qnnl/image/upload/v1503359904/baccano2_nxvlyf.jpg) [![Baccano! - Chane](http://res.cloudinary.com/dsic6qnnl/image/upload/c_crop,h_225,w_225,x_87,y_0/h_150,w_150/v1503359909/baccano6_toy605.jpg "Baccano! - Chane")](http://res.cloudinary.com/dsic6qnnl/image/upload/v1503359902/baccano6_cl7eth.jpg) [![Baccano! - Jacuzzi and Nice](http://res.cloudinary.com/dsic6qnnl/image/upload/c_crop,h_225,w_225,x_87,y_0/h_150,w_150/v1503359903/baccano19_tyw4bi.jpg "Baccano! - Jacuzzi and Nice")](http://res.cloudinary.com/dsic6qnnl/image/upload/v1503359898/baccano19_egfgak.jpg)

–ë–∞–∫–∫–∞–Ω–æ ‚Äì —Ü–µ –º–µ–≥–∞–ø–æ–∑–∏—Ç–∏–≤–Ω–∏–π —Ä–æ–∑—Ä–∏–≤ –º–æ–∑–∫—É üôÇ –°—é–∂–µ—Ç —Ç–∞–º –∑–∞–∫—Ä—É—Ç–∏–ª–∏ –ø—Ä–∏–∫–æ–ª—å–Ω–æ —ñ —Ö–æ—á —ñ–¥–µ—ó –Ω–µ –Ω–æ–≤—ñ, –∞–ª–µ —Ç–∞–∫—É –º—ñ—à–∞–Ω–∏–Ω—É —è —Ä–∞–Ω—ñ—à–µ –Ω–µ —Å–ø–æ—Å—Ç–µ—Ä—ñ–≥–∞–≤. –°–ø—Ä–∞–≤–∞ –≤ —Ç–æ–º—É, —â–æ —Ç–∞–º –≤—Å–µ –ø–æ–±—É–¥–æ–≤–∞–Ω–æ –Ω–∞ –¥–≤–æ—Ö –æ—Å–Ω–æ–≤–Ω–∏—Ö —Å—Ç–æ–≤–ø–∞—Ö: –ø–æ-–ø–µ—Ä—à–µ, –ø–æ–¥—ñ—ó —Ä–æ–∑–≤–∏–≤–∞—é—Ç—å—Å—è –Ω–µ —É —Ö—Ä–æ–Ω–æ–ª–æ–≥—ñ—á–Ω–æ–º—É –ø–æ—Ä—è–¥–∫—É ‚Äì –≤–∞—Å –ø–æ—Å—Ç—ñ–π–Ω–æ –±—É–¥—É—Ç—å –∫–∏–¥–∞—Ç–∏ —Ç—É–¥–∏-—Å—é–¥–∏ –Ω–∞ –¥–µ—Å—è—Ç–∫–∏ —ñ –Ω–∞–≤—ñ—Ç—å —Å–æ—Ç–Ω—ñ —Ä–æ–∫—ñ–≤, —Ö–æ—á–∞ –æ—Å–Ω–æ–≤–Ω–∞ —á–∞—Å—Ç–∏–Ω–∞ –ø–æ–¥—ñ–π –≤—ñ–¥–±—É–≤–∞—î—Ç—å—Å—è –±–ª–∏–∂—á–µ –¥–æ —Å–µ—Ä–µ–¥–∏–Ω–∏ XX —Å—Ç–æ—Ä—ñ—á—á—è –∑ –º–∞—Ñ—ñ—î—é —ñ –≤—Å–∏–º —Ç–∞–∫–∏–º. –ü–æ-–¥—Ä—É–≥–µ, —ñ—Å—Ç–æ—Ä—ñ—è –ø–æ—Å—Ç—ñ–π–Ω–æ –ø–æ–∫–∞–∑—É—î—Ç—å—Å—è –∑ —Ä—ñ–∑–Ω–∏—Ö —Ä–∞–∫—É—Ä—Å—ñ–≤ —ñ –∑ —Ç–æ—á–∫–∏ –∑–æ—Ä—É —Ä—ñ–∑–Ω–∏—Ö –ø–µ—Ä—Å–æ–Ω–∞–∂—ñ–≤ (—Ç–æ–º—É —Ç—É—Ç –Ω–∞–≤—ñ—Ç—å –≥–æ–ª–æ–≤–Ω–∏—Ö –Ω–µ –º–æ–∂–Ω–∞ –≤–∏–¥—ñ–ª–∏—Ç–∏, –±–æ –≤–æ–Ω–∏ –º–∞–π–∂–µ –≤—Å—ñ —Ç–∞–∫—ñ), –ø—Ä–∏—á–æ–º—É –≤ –ø–æ—î–¥–Ω–∞–Ω–Ω—ñ –∑ –ø–µ—Ä—à–∏–º –ø—É–Ω–∫—Ç–æ–º —Ü–µ –¥–∞—î –ø—Ä–æ—Å—Ç–æ –±–æ–º–±–æ–≤–∏–π –µ—Ñ–µ–∫—Ç. –¢–æ–±—Ç–æ –≤ –æ–¥–Ω—ñ–π —Å–µ—Ä—ñ—ó –≤–∞–º –ø–æ–∫–∞–∑—É—é—Ç—å —è–∫–∏–π—Å—å —Ñ—Ä–∞–≥–º–µ–Ω—Ç –∑–∞ —É—á–∞—Å—Ç—é –æ–¥–Ω–∏—Ö –ø–µ—Ä—Å–æ–Ω–∞–∂—ñ–≤, –∞ —á–µ—Ä–µ–∑ –ø–∞—Ä—É —Å–µ—Ä—ñ–π ‚Äì —ñ–Ω—à–∏–π, —è–∫–∏–π –ø–µ—Ä–µ—Ç–∏–Ω–∞—î—Ç—å—Å—è –∑ —Ü–∏–º, –∞–ª–µ –∑ —Ç–æ—á–∫–∏ –∑–æ—Ä—É –∫–æ–≥–æ—Å—å —ñ–Ω—à–æ–≥–æ ‚Äì —ñ —â–µ –æ–¥–Ω–∞ —Ü–µ–≥–ª–∏–Ω–∫–∞ —Å—Ç–∞—î –Ω–∞ –º—ñ—Å—Ü–µ. –°—é–∂–µ—Ç, –∞–±–∏ –Ω–µ —Å–ø–∞—Å–∫—É–¥–∏—Ç–∏ –≤—Ä–∞–∂–µ–Ω–Ω—è –ø–µ—Ä–µ–∫–∞–∑—É–≤–∞—Ç–∏ –Ω–µ –±—É–¥—É. –¶–µ —Ç—Ä–µ–±–∞ –¥–∏–≤–∏—Ç–∏—Å—å.

## Kara no Kyoukai ([—ñ–Ω—Ñ–æ](http://myanimelist.net/anime/2593/Kara_no_Kyoukai_1:_Fukan_Fuukei))

[![Kara no Kyoukai - Mikiya Kokut? and T?ko Aozaki](http://res.cloudinary.com/dsic6qnnl/image/upload/c_crop,h_225,w_225,x_87,y_0/h_150,w_150/v1503359896/gekijoubankaranokyoukaidaiisshou-fukanfuukei9_if3g29.jpg "Kara no Kyoukai - Mikiya Kokut? and T?ko Aozaki")](http://res.cloudinary.com/dsic6qnnl/image/upload/v1503359887/gekijoubankaranokyoukaidaiisshou-fukanfuukei9_pvevyt.jpg) [![Kara no Kyoukai - Blood](http://res.cloudinary.com/dsic6qnnl/image/upload/c_crop,h_225,w_225,x_87,y_0/h_150,w_150/v1503359885/gekijoubankaranokyoukaidaiisshou-fukanfuukei11_kueyol.jpg "Kara no Kyoukai - Blood")](http://res.cloudinary.com/dsic6qnnl/image/upload/v1503359884/gekijoubankaranokyoukaidaiisshou-fukanfuukei11_su9nqd.jpg) [![Kara no Kyokai - Ryogi Shiki](http://res.cloudinary.com/dsic6qnnl/image/upload/c_crop,h_225,w_225,x_87,y_0/h_150,w_150/v1503359879/gekijoubankaranokyoukaidaiisshou-fukanfuukei27_lgkslk.jpg "Kara no Kyokai - Ryogi Shiki")](http://res.cloudinary.com/dsic6qnnl/image/upload/v1503359875/gekijoubankaranokyoukaidaiisshou-fukanfuukei27_b3xhgq.jpg)

–í—ñ–¥–≥—É–∫ –¥–µ—â–æ –ø–µ—Ä–µ–¥—á–∞—Å–Ω–∏–π, –±–æ —â–µ –Ω–µ –≤–∏–π—à–ª–∞ –æ—Å—Ç–∞–Ω–Ω—è –π–æ–≥–æ —á–∞—Å—Ç–∏–Ω–∞, –∞–ª–µ –Ω–∞–≤—Ä—è–¥ –º–æ—è –¥—É–º–∫–∞ –∑–º—ñ–Ω–∏—Ç—å—Å—è –Ω–∞ –≥—ñ—Ä—à—É. ‚Äú–°–∞–¥ –≥—Ä—ñ—à–Ω–∏–∫—ñ–≤‚Äù ‚Äì —Ü–µ –Ω–æ–≤–∏–π –≤–∏—Ä—ñ–± –º–∞–π–∂–µ –ª–µ–≥–µ–Ω–¥–∞—Ä–Ω–æ—ó –∫–æ–Ω—Ç–æ—Ä–∏ Type Moon, —è–∫–∞ –∑–∞–π–º–∞—î—Ç—å—Å—è –≤–∏—Ä–æ–±–Ω–∏—Ü—Ç–≤–æ–º —ñ–Ω—Ç–µ—Ä–∞–∫—Ç–∏–≤–Ω–∏—Ö —Ä–æ–º–∞–Ω—ñ–≤ —Ç–∞ —Ñ–∞–π—Ç–∏–Ω–≥—ñ–≤, –Ω–∞–π–±—ñ–ª—å—à –≤—ñ–¥–æ–º–∞ —É —Å–≤—ñ—Ç—ñ –ø–æ —Ç–∞–∫–∏–º —Ä–µ—á–∞–º —è–∫ ‚ÄúTsukihime‚Äù —Ç–∞ ‚ÄúFate/Stay Night‚Äù, –¥–µ –≤—Å—ñ –ø–æ–¥—ñ—ó –≤—ñ–¥–±—É–≤–∞—é—Ç—å—Å—è –≤ –æ–¥–Ω–æ–º—É –π —Ç–æ–º—É –∂ –≤–∏–≥–∞–¥–∞–Ω–æ–º—É —Å–≤—ñ—Ç—ñ –∑ –≤–∞–º–ø—ñ—Ä–∞–º–∏, —á–∞—Ä—ñ–≤–Ω–∏–∫–∞–º–∏ —Ç–∞ —ñ–Ω—à–æ—é ‚Äú–Ω–µ—á–∏—Å—Ç—é‚Äù. –Ü ‚Äú–°–∞–¥‚Äù —Ü—å–æ–º—É –Ω–µ –≤–∏–∫–ª—é—á–µ–Ω–Ω—è. –û—Å–Ω–æ–≤–Ω–∏–π –π–æ–≥–æ –º—ñ–Ω—É—Å, –ø—Ä–æ —è–∫–∏–π –≤–∞—Ä—Ç–æ –∑–≥–∞–¥–∞—Ç–∏ ‚Äì —Ü–µ —Ç–µ, —â–æ —É –¢–∞–π–ø –ú—É–Ω, —Å—Ö–æ–∂–µ –∑–∞–∫—ñ–Ω—á–∏–ª–∏—Å—å —ñ–¥–µ—ó —ñ –≤–æ–Ω–∏ –∑–∞–π–º–∞—é—Ç—å—Å—è —Å–∞–º–æ–ø–ª–∞–≥—ñ–∞—Ç–æ–º: –≥–æ–ª–æ–≤–Ω—É –≥–µ—Ä–æ—ó–Ω—é –∑–≤—É—Ç—å –®—ñ–∫—ñ, –≤–æ–Ω–∞ –ø–æ–ø–∞–¥–∞—î –≤ –∞–≤–∞—Ä—ñ—é, —É –Ω–µ—ó –∞–º–Ω–µ–∑—ñ—è, –ø—ñ—Å–ª—è —è–∫–æ—ó —É –Ω–µ—ó –∑‚Äô—è–≤–ª—è—é—Ç—å—Å—è ‚Äúmystic eyes of death perception‚Äù. –î–µ–∂–∞–≤—é, –Ω—î? üòâ –©–æ–ø—Ä–∞–≤–¥–∞, –Ω–∞ –≤—ñ–¥–º—ñ–Ω—É –≤—ñ–¥ –¢–æ–Ω–æ –®—ñ–∫—ñ –∑ ‚Äú–¶—É–∫—ñ—Ö—ñ–º–µ‚Äù, –†—å–æ–≥—ñ –®—ñ–∫—ñ –∑ ‚Äú–°–∞–¥—É‚Äù –Ω–µ —Ç–∞–∫–∞ –±–µ–∑–ø–æ—Ä–∞–¥–Ω–∞, —â–æ –Ω–µ –º–æ–∂–µ –Ω–µ —Ä–∞–¥—É–≤–∞—Ç–∏. –î–æ —Ä–µ—á—ñ, —Å–µ—Ä—ñ—ó –≤ ‚Äú–°–∞–¥—ñ‚Äù —Ç–µ–∂ –π–¥—É—Ç—å –Ω–µ –≤ —Ö—Ä–æ–Ω–æ–ª–æ–≥—ñ—á–Ω–æ–º—É –ø–æ—Ä—è–¥–∫—É ‚Äì —Ü–µ, —è –¥–∏–≤–ª—é—Å—è, –º–æ–¥–Ω–æ –æ—Å—Ç–∞–Ω–Ω—ñ–º —á–∞—Å–æ–º. –©–µ –∑–∞—Ö–æ–ø–ª–µ–Ω–Ω—è –Ω–µ –º–æ–∂–µ –Ω–µ –≤–∏–∫–ª–∏–∫–∞—Ç–∏ —Å–∞—É–Ω–¥—Ç—Ä–µ–∫: –ø–∞–Ω—ñ –ö–∞–¥–∂—ñ—É—Ä–∞ –Ω–µ –∑—Ä–∞–¥–∂—É—î —Å–æ–±—ñ —ñ –ø–∏—à–µ –≤—Å–µ –Ω–æ–≤—É —ñ –Ω–æ–≤—É, –∞–ª–µ –Ω–µ –º–µ–Ω—à —á–∞—Ä—ñ–≤–Ω—É –º—É–∑–∏–∫—É.

## Bounen no Xamdou ([—ñ–Ω—Ñ–æ](http://myanimelist.net/anime/4177/Xamd:_Lost_Memories))

[![Bounen no Xamdou - Ishuu](http://res.cloudinary.com/dsic6qnnl/image/upload/c_crop,h_221,w_221,x_89,y_0/h_150,w_150/v1503359869/bounennoxamdou5_zjmfg7.jpg "Bounen no Xamdou - Ishuu")](http://res.cloudinary.com/dsic6qnnl/image/upload/v1503359862/bounennoxamdou5_kenx4h.jpg) [![Bounen no Xamdou - Nakiami](http://res.cloudinary.com/dsic6qnnl/image/upload/c_crop,h_221,w_221,x_89,y_0/h_150,w_150/v1503359857/bounennoxamdou15_cwcpdf.jpg "Bounen no Xamdou - Nakiami")](http://res.cloudinary.com/dsic6qnnl/image/upload/v1503359857/bounennoxamdou15_cwcpdf.jpg) [![Bounen no Xamdou - Akiyuki](http://res.cloudinary.com/dsic6qnnl/image/upload/c_crop,h_221,w_221,x_89,y_0/h_150,w_150/v1503359851/bounennoxamdou28_xa3bml.jpg "Bounen no Xamdou - Akiyuki")](http://res.cloudinary.com/dsic6qnnl/image/upload/v1503359851/bounennoxamdou28_xa3bml.jpg)

‚ÄúXam‚Äôd: –ó–∞–≥—É–±–ª–µ–Ω—ñ —Å–ø–æ–≥–∞–¥–∏‚Äù ‚Äì –≤–µ–ª—å–º–∏ –Ω–µ–ø–æ–≥–∞–Ω–∏–π –±—ñ–æ-–º–µ—Ö–∞ –µ–∫—à–Ω (—ñ–Ω–∞–∫—à–µ –Ω–µ –∑–Ω–∞—é —è–∫ —Ü–µ —â–µ –Ω–∞–∑–≤–∞—Ç–∏). –°—é–∂–µ—Ç –Ω–µ —Å–∫–∞–∑–∞—Ç–∏ —â–æ–± —è–∫–∏–π—Å—å —Å—É–ø–µ—Ä–æ–≤–∏–π, –∞–ª–µ –≤ —Ç–æ–π –∂–µ —á–∞—Å —è —ñ–∑ –∑–∞–¥–æ–≤–æ–ª–µ–Ω–Ω—è–º –¥–∏–≤–∏–≤—Å—è –∫–æ–∂–Ω—É —Å–µ—Ä—ñ—é. –î–≤—ñ –∫—Ä–∞—ó–Ω–∏ ‚Äì –ü—ñ–≤–Ω—ñ—á–Ω–∞ —ñ –ü—ñ–≤–¥–µ–Ω–Ω–∞ ‚Äì –ø–µ—Ä–µ–±—É–≤–∞—é—Ç—å —É —Å—Ç–∞–Ω—ñ –ø–µ—Ä–º–∞–Ω–µ–Ω—Ç–Ω–æ—ó –≤—ñ–π–Ω–∏, –ø—Ä–∏—á–æ–º—É –Ω–∞ —Ç–µ—Ä–∏—Ç–æ—Ä—ñ—ó –ü—ñ–≤–Ω—ñ—á–Ω–æ—ó –∑–Ω–∞—Ö–æ–¥–∏—Ç—å—Å—è —Å–µ–ª–∏—â–µ –¢–µ—Å—Å—ñ–∫, —â–æ –≤–æ–ª–æ–¥—ñ—î –ø–µ–≤–Ω–æ—é –±—ñ–æ–ª–æ–≥—ñ—á–Ω–æ—é —Ç–µ—Ö–Ω–æ–ª–æ–≥—ñ—î—é, —è–∫–∞ –ø–æ–ª—è–≥–∞—î —É —ñ–º–ø–ª–∞–Ω—Ç–∞—Ü—ñ—ó —É –∑–≤–∏—á–∞–π–Ω–∏—Ö –ª—é–¥–µ–π –∑–µ—Ä–Ω–∞ ‚Äú–ö—Å–∞–º‚Äô–¥‚Äù ‚Äì —ñ–Ω—à–æ—ó –∂–∏—Ç—Ç—î–≤–æ—ó —Ñ–æ—Ä–º–∏, —â–æ —Å–ø—ñ–≤—ñ—Å–Ω—É—î –∑ –ª—é–¥—Å—å–∫–æ—é —á–∞—Å—Ç–∏–Ω–æ—é, –∞–ª–µ —á–∞—Å—Ç—ñ—à–µ –ø–æ–≤–Ω—ñ—Å—Ç—é –ø—ñ–¥–∫–æ—Ä—é—î —ó—ó —Å–≤—ñ–¥–æ–º—ñ—Å—Ç—å. –¶–µ–π —Ñ–∞–∫—Ç –ü—ñ–≤–Ω—ñ—á–Ω–∞ –∫—Ä–∞—ó–Ω–∞ –∑–∞–ª—é–±–∫–∏ –≤–∏–∫–æ—Ä–∏—Å—Ç–æ–≤—É–≤–∞–ª–∞ —É –≤—ñ–π–Ω—ñ. –î–µ—â–æ –¥–∞–ª—ñ –≤—ñ–¥ —Ñ—Ä–æ–Ω—Ç—É –∑–Ω–∞—Ö–æ–¥–∏—Ç—å—Å—è –º–∏—Ä–Ω–∏–π –æ—Å—Ç—Ä—ñ–≤ –°–µ–Ω—Ç–∞–Ω, —è–∫–∏–π –º–∞–π–∂–µ –Ω–µ —Ç–æ—Ä–∫–Ω—É–ª–∞ –≤—ñ–π–Ω–∞ —ñ –Ω–∞ —è–∫–æ–º—É –ø—Ä–æ–∂–∏–≤–∞—î —á–∞—Å—Ç–∏–Ω–∞ –≥–æ–ª–æ–≤–Ω–∏—Ö –≥–µ—Ä–æ—ó–≤. –ü–æ –¥–æ—Ä–æ–∑—ñ –≤ —à–∫–æ–ª—É –ê–∫—ñ—é–∫—ñ –¥–æ–ø–æ–º–∞–≥–∞—î —Ç–∞—î–º–Ω–∏—á—ñ–π –¥—ñ–≤—á–∏–Ω—Ü—ñ –ø–æ—Ç—Ä–∞–ø–∏—Ç–∏ –¥–æ —à–∫—ñ–ª—å–Ω–æ–≥–æ –∞–≤—Ç–æ–±—É—Å—É. –ß–µ—Ä–µ–∑ –¥–µ—è–∫–∏–π —á–∞—Å –∞–≤—Ç–æ–±—É—Å –≤–∏–±—É—Ö–∞—î, –∞ —Å–∞–º –ê–∫—ñ—é–∫—ñ –æ—Ç—Ä–∏–º—É—î ‚Äú–ø–æ–¥–∞—Ä—É–Ω–æ–∫‚Äù ‚Äì –∑–µ—Ä–Ω–æ –∫—Å–∞–º‚Äô–¥. –ü—Ä–∏–±–ª–∏–∑–Ω–æ –≤ —Ü–µ–π –∂–µ —á–∞—Å –≤—ñ–¥–±—É–≤–∞—î—Ç—å—Å—è –∞—Ç–∞–∫–∞ –ü—ñ–≤–Ω—ñ—á–Ω–∏—Ö –Ω–∞ –æ—Å—Ç—Ä—ñ–≤ –°–µ–Ω—Ç–∞–Ω. –ê–∫—ñ—é–∫—ñ —É —Ñ–æ—Ä–º—ñ –∫—Å–∞–º‚Äô–¥ –¥–æ–ø–æ–º–∞–≥–∞—î –≤—ñ–¥–±–∏–≤–∞—Ç–∏ —ó—ó, –∞–ª–µ –≤ —Ç–æ–π –∂–µ —á–∞—Å —Å–∞–º —Å—Ç–∞—î —ñ–∑–≥–æ—î–º —É –≤–ª–∞—Å–Ω—ñ–π –∫—Ä–∞—ó–Ω—ñ ‚Äì —Ç–∞–º —ó—Ö —Å–ø—Ä–∏–π–º–∞—é—Ç—å –≤–∏–∫–ª—é—á–Ω–æ —è–∫ –≤–æ—Ä–æ–≥—ñ–≤. –ù–∞ –¥–æ–ø–æ–º–æ–≥—É –ø—Ä–∏—Ö–æ–¥–∏—Ç—å –ù–∞–∫—ñ–∞–º—ñ (–¥—ñ–≤—á–∏–Ω–∞ –∑ –ø–æ—à—Ç–æ–≤–æ–≥–æ —Å—É–¥–Ω–∞, —Ç–µ—Å—Å—ñ–∫–∞–Ω–∫–∞ –∑–∞ –ø–æ—Ö–æ–¥–∂–µ–Ω–Ω—è–º), —è–∫–∞ –ø—Ä–æ–ø–æ–Ω—É—î –ø—ñ—Ç–∏ –∑ –Ω–∏–º, –∞ –≤–æ–Ω–∞ –Ω–∞—Ç–æ–º—ñ—Å—Ç—å –Ω–∞–≤—á–∏—Ç—å –π–æ–≥–æ —Å–ø—ñ–≤—ñ—Å–Ω—É–≤–∞—Ç–∏ —ñ–∑ –∫—Å–∞–º‚Äô–¥ –≤—Å–µ—Ä–µ–¥–∏–Ω—ñ –Ω—å–æ–≥–æ. –û—Ç–∞–∫–∞ –Ω–µ—Ö–∏—Ç—Ä–∞ –∑–∞–≤‚Äô—è–∑–∫–∞. –ê–ª–µ –¥–∞–ª—ñ —Ü—ñ–∫–∞–≤—ñ—à–µ: —Å—é–∂–µ—Ç –∑–∞–ø–ª—É—Ç–∞–Ω–∏–π —Ç–∞ —ñ –∑–≥–æ–¥–æ–º —Ç–∞–º –∑‚Äô—è–≤–ª—è—é—Ç—å—Å—è –Ω–∞–π—Ü—ñ–∫–∞–≤—ñ—à—ñ –∑ –º–æ—î—ó —Ç–æ—á–∫–∏ —Ö–æ—Ä—É –ø–µ—Ä—Å–æ–Ω–∞–∂—ñ: –∫–∞–ø—ñ—Ç–∞–Ω –ø–æ—à—Ç–æ–≤–æ–≥–æ —Å—É–¥–Ω–∞ –Ü—à—é, –º–∞–ª–∏–π —Ç–µ—Å—Å—ñ–∫–∞–Ω–µ—Ü—å –Ø–Ω–≥–æ, —Ñ–æ—Ç–æ–≥—Ä–∞—Ñ —ñ –∫—Å–∞–º‚Äô–¥ –†–∞–π–≥–æ —Ç–∞ –±–∞–≥–∞—Ç–æ —ñ–Ω—à–∏—Ö. –Ü–ú–•–û, –≤ –º–∏–Ω—É–ª–æ–º—É —Ä–æ—Ü—ñ —Ü–µ–π —Å–µ—Ä—ñ–∞–ª –º–∞–≤ –Ω–∞–π—Ä–æ–∑–∫—ñ—à–Ω—ñ—à–∏—Ö –ø–µ—Ä—Å–æ–Ω–∞–∂—ñ–≤. –ù–∞–≤—ñ—Ç—å –≥–æ–ª–æ–≤–Ω—ñ –ê–∫—ñ—é–∫—ñ, –•–∞—Ä—É —Ç–∞ –ù–∞–∫—ñ–∞–º—ñ —Ö–æ—á —ñ –±—ñ–ª—å—à —Ç—Ä–∏–≤—ñ–∞–ª—å–Ω—ñ (–æ—Å—Ç–∞–Ω–Ω—è ‚Äì –≤ –º–µ–Ω—à—ñ–π –º—ñ—Ä—ñ), –∞–ª–µ –≤—Å–µ –æ–¥–Ω–æ –Ω–µ ‚Äú—Å—ñ—Ä—ñ‚Äù. –ö—ñ–Ω—Ü—ñ–≤–∫–∞ –≤–∑–∞–≥–∞–ª—ñ –∑–∞–ø–ª—É—Ç–∞–Ω–∞ —Å—Ç—Ä–∞—à–Ω–µ (–º–∞–±—É—Ç—å –æ—Å—Ç–∞–Ω–Ω—ñ—ó —Å–µ—Ä—ñ–π 3-4 –¥–æ–≤–µ–¥–µ—Ç—å—Å—è —è–∫–æ—Å—å –ø–µ—Ä–µ–¥–∏–≤–∏—Ç–∏—Å—å, —â–æ–± –ø–æ—Å—Ç–∞–≤–∏—Ç–∏ –≤—Å–µ –Ω–∞ —Å–≤–æ—ó –º—ñ—Å—Ü—è), –∞–ª–µ —Ü—ñ–∫–∞–≤–∞ –≥—ñ—Ä–∫—É–≤–∞—Ç–∞, –∞ —è–∫–±–∏ —â–µ –Ω–µ –æ—Å—Ç–∞–Ω–Ω—ñ 20 —Å–µ–∫—É–Ω–¥ –æ—Å—Ç–∞–Ω–Ω—å–æ—ó —Å–µ—Ä—ñ—ó ‚Äì —Ç–∞–∫ –≤–∑–∞–≥–∞–ª—ñ –≤–æ–Ω–∞ –±—É–ª–∞ –± —á–∏ –Ω–µ —ñ–¥–µ–∞–ª—å–Ω–æ—é, –∞ —Ç–∞–∫ –≤—Å–µ –∂ —Ç—Ä–æ—Ö–∏ –ø—ñ–¥—Å–æ–ª–æ–¥–∏–ª–∏ –≤ –∫—ñ–Ω—Ü—ñ.

–ì—Ä–∞—Ñ—ñ–∫–∞ —Ç–∞ –∞–Ω—ñ–º–∞—Ü—ñ—è ‚Äì –Ω–∞ –≤–∏—Å–æ—Ç—ñ (Bones –≤–∏–ø—É—Å–∫–∞–ª–∏ –≤—Å–µ-—Ç–∞–∫–∏). –ú—É–∑–∏–∫–∞ –∞–¥–µ–∫–≤–∞—Ç–Ω–∞, –ø–∞—Å—É—î –Ω–∞—Å—Ç—Ä–æ—é, –∞–ª–µ –±–∞–∂–∞–Ω–Ω—è —Å–ª—É—Ö–∞—Ç–∏ —ó—ó –ø–æ–∑–∞ —Ñ—ñ–ª—å–º–æ–º —É –º–µ–Ω–µ –Ω–µ –≤–∏–Ω–∏–∫–ª–æ. –•—ñ–±–∞ —â–æ –æ—É–ø–µ–Ω—ñ–Ω–≥ –≤–∞—Ä—Ç–∏–π —É–≤–∞–≥–∏: Xam‚Äôd –æ–¥–Ω–µ –∑ –Ω–µ –±–∞–≥–∞—Ç—å–æ—Ö –∞–Ω—ñ–º–µ, –¥–µ —è –º–∞–π–∂–µ –∑–∞–≤–∂–¥–∏ –π–æ–≥–æ –¥–∏–≤–∏–≤—Å—è –∞–±–æ –ø—Ä–∏–Ω–∞–π–º–Ω—ñ —Å–ª—É—Ö–∞–≤.

## –Ü–Ω—à–µ

[![Suzumiya Haruhi no Yuuutsu](http://res.cloudinary.com/dsic6qnnl/image/upload/c_crop,h_228,w_228,x_86,y_0/h_150,w_150/v1503359845/suzumiyaharuhinoyuuutsu6_ehgdsy.jpg "Suzumiya Haruhi no Yuuutsu")](http://res.cloudinary.com/dsic6qnnl/image/upload/v1503359845/suzumiyaharuhinoyuuutsu6_ehgdsy.jpg) [![Seto no Hanayome](http://res.cloudinary.com/dsic6qnnl/image/upload/c_crop,h_225,w_225,x_87,y_0/h_150,w_150/v1503359838/setonohanayome6_c1pqzk.jpg "Seto no Hanayome")](http://res.cloudinary.com/dsic6qnnl/image/upload/v1503359838/setonohanayome6_c1pqzk.jpg) [![Allison to Lillia](http://res.cloudinary.com/dsic6qnnl/image/upload/c_crop,h_225,w_225,x_87,y_0/h_150,w_150/v1503359826/allisonelillia26_lejo5a.jpg "Allison to Lillia")](http://res.cloudinary.com/dsic6qnnl/image/upload/v1503359826/allisonelillia26_lejo5a.jpg) [![Tales of the Abyss](http://res.cloudinary.com/dsic6qnnl/image/upload/c_crop,h_225,w_225,x_87,y_0/h_150,w_150/v1503359831/talesoftheabyss24_raoais.jpg "Tales of the Abyss")](http://res.cloudinary.com/dsic6qnnl/image/upload/v1503359831/talesoftheabyss24_raoais.jpg)

–û—Ç —â–æ-—â–æ –Ω–µ –ø—ñ—à–ª–æ —É –º–µ–Ω–µ –≤ –º–∏–Ω—É–ª–æ–º—É —Ä–æ—Ü—ñ, —Ç–∞–∫ —Ü–µ –ø–æ–ø—É–ª—è—Ä–Ω—ñ –∫–æ–º–µ–¥—ñ—ó: ‚Äú[Suzumiya Haruhi No Yuuutsu](http://myanimelist.net/anime/5118/Suzumiya_Haruhi-chan_no_Yuuutsu)‚Äù (‚Äú–ú–µ–ª–∞–Ω—Ö–æ–ª—ñ—è –°—É–∑—É–º—ñ—ó –•–∞—Ä—É—Ö—ñ‚Äù) —Ç–∞ ‚Äú[Seto no Hanayome](http://myanimelist.net/anime/2104/Seto_no_Hanayome)‚Äù (‚Äú–ú–æ—Ä—Å—å–∫–∞ –ù–∞—Ä–µ—á–µ–Ω–∞‚Äù). –©–æ –æ–¥–Ω–∞, —â–æ –¥—Ä—É–≥–∞ –Ω–µ –º–æ–∂—É—Ç—å –ø–æ—Ö–≤–∞—Å—Ç–∞—Ç–∏—Å—å –∂–æ–¥–Ω–æ—é —Ä—ñ—á—á—é —è–∫—É —è –± –æ—Ü—ñ–Ω–∏–≤: –∞–Ω—ñ —Å—é–∂–µ—Ç–æ–º, –∞–Ω—ñ –∞—Ç–º–æ—Å—Ñ–µ—Ä–æ—é, –∞–Ω—ñ –ø–µ—Ä—Å–æ–Ω–∞–∂–∞–º–∏ (—Ñ–∞–Ω–∞—Ç–∏ –°—É–∑—É–º—ñ—ó –º–æ–∂—É—Ç—å –∑–∞–∫–∏–¥–∞—Ç–∏ –º–µ–Ω–µ –≥–Ω–∏–ª–∏–º–∏ –ø–æ–º—ñ–¥–æ—Ä–∞–º–∏, –∞–ª–µ –º–µ–Ω–µ –Ω–µ –≤—Ä–∞–∑–∏–ª–æ). –í –æ—Å—Ç–∞–Ω–Ω—å–æ–º—É —Ç–≤–æ—Ä—ñ –Ω–∞–≤—ñ—Ç—å –µ—á—á—ñ —è–∫–µ—Å—å –æ–≥–∏–¥–Ω–æ-–ø—Ä–∏–º—ñ—Ç–∏–≤–Ω–µ. –•–æ—á–∞ –≤ –Ω—å–æ–º—É —ñ —î –ø–∞—Ä–∞ —Å–µ—Ä—ñ–π, –¥–µ –∫–ª–∞—Å–Ω–æ –ø–æ—Å—Ç—ñ–±–∞–ª–∏—Å—å –∑ –¥–µ—è–∫–∏—Ö —à—Ç–∞–º–ø—ñ–≤, –∞–ª–µ –ø–ª—é—Å–∏ –Ω–∞ —Ç–æ–º—É –∑–∞–∫—ñ–Ω—á—É—é—Ç—å—Å—è.

–õ–∞–π–Ω–æ —Ä–æ–∫—É: ‚Äú[Allison to Lillia](http://myanimelist.net/anime/3549/Allison_&_Lillia)‚Äù (‚Äú–ê–ª—ñ—Å–æ–Ω —Ç–∞ –õ—ñ–ª—ñ—è‚Äù). –ú–µ–Ω—ñ –ø–æ—Ç—Ä—ñ–±–Ω–æ –≤–∏–¥–∞—Ç–∏ –º–µ–¥–∞–ª—å–∫—É –∑–∞ —Ç–µ, —â–æ —è –¥–æ–¥–∏–≤–∏–≤—Å—è —Ü–µ–π –∫–∞–ª –¥–æ –∫—ñ–Ω—Ü—è (–ø—Ä–∏–Ω—Ü–∏–ø–∏, —â–æ –∂ –ø–æ—Ä–æ–±–∏—à). –¢–∞–∫–æ–≥–æ –¥—É–±–æ–≤–æ–≥–æ —Å—é–∂–µ—Ç—É —ñ –ø–µ—Ä—Å–æ–Ω–∞–∂—ñ–≤ —Ç—Ä–µ–±–∞ —â–µ –ø–æ—à—É–∫–∞—Ç–∏. –ú–∞–ª—é–Ω–æ–∫ —Å–ø–æ—á–∞—Ç–∫—É —â–µ –∫—É–¥–∏ –Ω–µ –π—à–ª–æ, –∞–ª–µ –≤ –æ—Å—Ç–∞–Ω–Ω—ñ—Ö —Å–µ—Ä—ñ—è—Ö ‚Äì —Ü–µ –ø—Ä–æ—Å—Ç–æ –∂–∞—Ö. –Ü —è —â–æ—Å—å –Ω–µ –¥—É–∂–µ –∑—Ä–æ–∑—É–º—ñ–≤ –≤—ñ–∫–æ–≤–æ—ó —Å–ø—Ä—è–º–æ–≤–∞–Ω–æ—Å—Ç—ñ —Å–µ—Ä—ñ–∞–ª—É. –ó –æ–¥–Ω–æ–≥–æ –±–æ–∫—É –≤—ñ–Ω –¥–æ —á–æ—Ä—Ç–∏–∫—ñ–≤ –¥–∏—Ç—è—á–∏–π (—Ç–∞–º –¥–µ—è–∫—ñ –ø–æ–¥—ñ—ó –º–æ–∂—É—Ç—å –∑–¥–∞—Ç–∏—Å—å —Ä–µ–∞–ª—å–Ω–∏–º–∏ –ª–∏—à–µ —É –≤—ñ—Ü—ñ 8-10 —Ä–æ–∫—ñ–≤, –¥–∞–ª—ñ –∂–∏—Ç—Ç—è —Å–∞–º–µ –ø–æ—Å—Ç–∞–≤–∏—Ç—å –≤—Å–µ –Ω–∞ —Å–≤–æ—ó –º—ñ—Å—Ü—è), –∑ —ñ–Ω—à–æ–≥–æ ‚Äì —Ç–∞–º —î –∫—ñ–ª—å–∫–∞ –Ω–µ–¥–∏—Ç—è—á–∏—Ö –ø—Ä–∏–∫–æ–ª—ñ–≤. –ö–æ—Ä–æ—Ç—à–µ –∫–∞–∂—É—á–∏, –Ω–µ —Ä–µ–∫–æ–º–µ–Ω–¥—É—é.

–¢–∞–∫–æ–∂ –≤ —Ü—é –∫–∞—Ç–µ–≥–æ—Ä—ñ—é –∞–Ω—ñ–º–µ-—â–æ-–Ω–µ-–≤–∏–ø—Ä–∞–≤–¥–∞–ª–æ-—Å–ø–æ–¥—ñ–≤–∞–Ω—å –º–æ–∂–Ω–∞ –≤—ñ–¥–Ω–µ—Å—Ç–∏ ‚Äú[Tales of Abbyss](http://myanimelist.net/anime/4884/Tales_of_the_Abyss)‚Äù (‚Äú–û–ø–æ–≤—ñ–¥—ñ –±–µ–∑–æ–¥–Ω—ñ‚Äù). –ê–Ω—ñ–º–µ –∑—Ä–æ–±–ª–µ–Ω–µ –∑–∞ –º–æ—Ç–∏–≤–∞–º–∏ –≥—Ä–∏, –∞–ª–µ —è–∫—â–æ —ñ–Ω—à—ñ —Ä–µ—á—ñ –∑ —Ü—ñ—î—ó —Å–µ—Ä—ñ—ó —Ç–∏–ø—É ‚ÄúTales of Symphonia‚Äù —â–µ –º–æ–∂–Ω–∞ –¥–∏–≤–∏—Ç–∏—Å—å (–≤—Å—å–æ–≥–æ —Ç—Ä–∏ —á–∏ —á–æ—Ç–∏—Ä–∏ —Å–µ—Ä—ñ—ó, –≤—Å–µ —à–≤–∏–¥–µ–Ω—å–∫–æ —ñ –ø–æ —Å—É—Ç—ñ), —Ç–æ —Ü—è —Ä—ñ—á –±—É–ª–∞ –ø—Ä–æ—Å—Ç–æ –∂–∞—Ö–ª–∏–≤–∞. –¢–æ—á–Ω—ñ—à–µ –ø–æ—á–∏–Ω–∞–ª–∞—Å—å –≤—Å–µ —Ç—Ä–∞–¥–∏—Ü—ñ–π–Ω–æ, –∞–ª–µ –ø–æ—Ç—ñ–º —Ç–∞–º —Ç–∞–∫–∏–π –º–∞—Ä–∞–∑–º –ø—ñ—à–æ–≤‚Ä¶ –Ñ–¥–∏–Ω–µ, —â–æ –Ω–∞–º–∞–ª—å–æ–≤–∞–Ω–æ –≤–µ–ª—å–º–∏ –Ω–µ–ø–æ–≥–∞–Ω–æ —ñ –¥–µ—Å—å —Ç–∞–∫ –¥–≤—ñ—á—ñ –∑–∞ –≤—Å—ñ 26 —Å–µ—Ä—ñ–π —Ü—å–æ–≥–æ —É–±–æ–∑—Ç–≤–∞ –±—É–ª–∏ –≤—Å–µ-—Ç–∞–∫–∏ —Ü—ñ–∫–∞–≤—ñ —Å—é–∂–µ—Ç–Ω—ñ —Ö–æ–¥–∏.

–û—Ç –Ω—ñ–±–∏ —ñ –≤—Å–µ –Ω–∞ —Å—å–æ–≥–æ–¥–Ω—ñ. –¢–µ–ø–µ—Ä —Ç—Ä–µ–±–∞ –∑—ñ–±—Ä–∞—Ç–∏—Å—å –∑ –¥—É—Ö–æ–º —ñ –¥–æ–±–∏—Ç–∏ –≤—Å–µ —ñ–Ω—à–µ ^\_^
