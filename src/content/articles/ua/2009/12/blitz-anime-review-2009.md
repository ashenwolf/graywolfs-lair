---
title: "–ë–ª—ñ—Ü –∞–Ω—ñ–º–µ-—Ä–µ–≤‚Äô—é. –ß–∞—Å—Ç–∏–Ω–∞ 2"
date: 2009-12-29
tags: ["review", "–ê–Ω—ñ–º–µ", life]
lang: ua
category: life
---

–©–æ–± —Å—Ç—Ä—É—Å–Ω—É—Ç–∏ —Ç—Ä–æ—Ö–∏ –∑ —Å–µ–±–µ –æ—Å—ñ–Ω–Ω—å–æ-–∑–∏–º–Ω—é –ª—ñ–Ω—å —â–æ—Å—å –ø–∏—Å–∞—Ç–∏ –¥–æ –±–ª–æ–≥—É, –ø–æ—á–Ω—É –∑ —Ç–æ–≥–æ, –ø—Ä–æ —â–æ —è –ø–∏—Å–∞–≤ –º–∞–±—É—Ç—å –Ω–∞–π–º–µ–Ω—à–µ –æ—Å—Ç–∞–Ω–Ω—ñ–º —á–∞—Å–æ–º üôÇ –ü–æ–ø–µ—Ä–µ–¥–Ω—ñ–π –ø–æ–¥—ñ–±–Ω–∏–π –¥–æ–ø–∏—Å —è —Ä–æ–±–∏–≤ –±—ñ–ª—å—à –Ω—ñ–∂ –ø—ñ–≤—Ä–æ–∫—É —Ç–æ–º—É, —Ç–æ–∂, –¥–∞–ª—ñ –≤–∞—à—ñ–π —É–≤–∞–∑—ñ –Ω–µ–≤–µ–ª–∏–∫–∏–π —Å—É–±‚Äô—î–∫—Ç–∏–≤–Ω–∏–π –æ–≥–ª—è–¥ —Ç–æ–≥–æ, —â–æ —è **–¥–∏–≤–∏–≤—Å—è** –≤ —Ü—å–æ–º—É —Ä–æ—Ü—ñ. –¢–æ–±—Ç–æ —Ü–µ –Ω–µ –æ–∑–Ω–∞—á–∞—î, —â–æ –≤—ñ–¥–ø–æ–≤—ñ–¥–Ω—ñ —Ç–∞–π—Ç–ª–∏ —Å–∞–º–µ –≤–∏—Ö–æ–¥–∏–ª–∏ –≤ 2009-–º—É, –∞–ª–µ —Ç–∞–∫–∏—Ö —Ç—É—Ç —Ç–∏–º –Ω–µ –º–µ–Ω—à —Ç–µ–∂ –¥–æ—Å–∏—Ç—å –±–∞–≥–∞—Ç–æ. –ê —Ä–æ–∑–ø–æ—á–Ω—É –∑ –Ω–∞–π–±—ñ–ª—å—à –æ—á—ñ–∫—É–≤–∞–Ω–æ–≥–æ –º–Ω–æ—é –≤ 2009-–º—É –ø—Ä–æ–¥–æ–≤–∂–µ–Ω–Ω—è –ø—Ä–∏–≥–æ–¥ —Ö–≤–æ—Å—Ç–∞—Ç–æ—ó –±–æ–≥–∏–Ω—ñ üòé

## Spice and Wolf II ([—ñ–Ω—Ñ–æ](http://myanimelist.net/anime/5341/Spice_and_Wolf_II))

![Spice and Wolf II - Horo](http://res.cloudinary.com/dsic6qnnl/image/upload/c_crop,h_222,w_222,x_89,y_0/h_150,w_150/v1503359646/SpiceandWolfII5_fyo6av.jpg "Spice and Wolf II - Horo")![Spice and Wolf II - Lawrence & Horo](http://res.cloudinary.com/dsic6qnnl/image/upload/c_crop,h_222,w_222,x_89,y_0/h_150,w_150/v1503359641/SpiceandWolfII6_fimjpr.jpg "Spice and Wolf II - Lawrence & Horo")![Spice and Wolf II - Drunk Horo](http://res.cloudinary.com/dsic6qnnl/image/upload/c_crop,h_222,w_222,x_89,y_0/h_150,w_150/v1503359633/SpiceandWolfII27_nyyyk4.jpg "Spice and Wolf II - Drunk Horo")

–Ø–∫ —Ü–µ –Ω–µ –ø—Ä–∏–∫—Ä–æ –≤–∏–∑–Ω–∞–≤–∞—Ç–∏, –∞–ª–µ –¥—Ä—É–≥–∏–π —Å–µ–∑–æ–Ω ‚Äú–≤–æ–≤—á–∏—Ü—ñ –∑ –ø–µ—Ä—á–∏–Ω–∫–æ—é‚Äù –≤–∏—è–≤–∏–≤—Å—è –¥–µ—â–æ —Å–ª–∞–±—à–∏–º –∑–∞ –ø–æ–ø–µ—Ä–µ–¥–Ω—ñ–π. –ù–µ –∑–Ω–∞—é –Ω–∞–≤—ñ—Ç—å –≤ —á—ñ–º —Å–ø—Ä–∞–≤–∞: –Ω—ñ–±–∏ —ñ –æ–ø–æ–≤—ñ–¥—å –Ω–µ —Å—Ç–∞–ª–∞ –∑–Ω–∞—á–Ω–æ –ø–æ–≤—ñ–ª—å–Ω—ñ—à–æ—é (—Ö–æ—á –ø–µ—Ä—à–∞ –∞—Ä–∫–∞ –±—É–ª–∞ —ñ —Å–ø—Ä–∞–≤–¥—ñ –∑–∞—Ç—è–≥–Ω—É—Ç–∞), —ñ –•–æ—Ä–æ –ø—Ä–∞–∫—Ç–∏—á–Ω–æ –Ω–µ –∑–º—ñ–Ω–∏–ª–∞—Å—è (—Ö–æ—á –∑–∞ —Ç–æ–π –º–æ–º–µ–Ω—Ç, –∫–æ–ª–∏ –≤–æ–Ω–∞ –∑–∞–∫–∞—Ç–∞–ª–∞ –∫–æ—Ä–æ—Ç–∫—É —ñ—Å—Ç–µ—Ä–∏–∫—É –º–µ–Ω—ñ –∞–≤—Ç–æ—Ä—ñ–≤ —Å—Ü–µ–Ω–∞—Ä—ñ—é —Ö–æ—Ç—ñ–ª–æ—Å—è –ø–æ–∫—É—Å–∞—Ç–∏), –∞–ª–µ –≤—Å–µ –∂ –≤—Ä–∞–∂–µ–Ω–Ω—è –±—É–ª–∏ –≤–∂–µ –º–µ–Ω—à—ñ. –ú–∞–±—É—Ç—å —Ç–æ–º—É, —â–æ –ø–µ—Ä—à–∏–π —Å–µ–∑–æ–Ω —Å–≤–æ—ó–º –∞–Ω—Ç—É—Ä–∞–∂–µ–º –±—É–≤ –¥—ñ–π—Å–Ω–æ —É–Ω—ñ–∫–∞–ª—å–Ω–∏–º, –∞ —Ç—É—Ç —É–∂–µ –Ω–µ –±—É–ª–æ —Ç—ñ—î—ó –Ω–æ–≤–∏–∑–Ω–∏ —ñ –≤–µ—Å—å —Å–µ—Ä—ñ–∞–ª –Ω–∞ —Å–≤–æ—ó—Ö –≤—É—Ö–∞—Ö —Ç–∞ —Ö–≤–æ—Å—Ç—ñ —Ç—è–≥–Ω—É–ª–∞ —Å–∞–º–µ –•–æ—Ä–æ. –û—É–ø–µ–Ω—ñ–Ω–≥/–µ–Ω–¥—ñ–Ω–≥ —Ç–µ–∂ –Ω—ñ—á–∏–º –Ω–µ –≤–∏—Ä—ñ–∑–Ω—è–ª–∏—Å—å. –Ø–∫—â–æ –¥–æ –ø–µ—Ä—à–æ–≥–æ —Å–µ–∑–æ–Ω—É —è OP –∑–∞–≤–∂–¥–∏ –¥–∏–≤–∏–≤—Å—è, –±–æ –≤—ñ–Ω –±—É–≤ —Å–ø—Ä–∞–≤–¥—ñ –∫–ª—å–æ–≤–∏–º: —è–∫ –ø—ñ—Å–Ω—è, —Ç–∞–∫ —ñ –≤—ñ–¥–µ–æ—Ä—è–¥, –≤—ñ–Ω –Ω–∞–ª–∞—à—Ç–æ–≤—É–≤–∞–≤ –Ω–∞ –≤—ñ–¥–ø–æ–≤—ñ–¥–Ω–∏–π –ª–∞–¥, —Ç–æ —Ç—É—Ç —è –∑ —á–∏—Å—Ç–æ—é —Å–æ–≤—ñ—Å—Ç—é –π–æ–≥–æ –ø—Ä–æ–∫–ª–∞—Ü—É–≤–∞–≤. –ê–ª–µ –≤—Å–µ –∂ –Ω–µ–∑–≤–∞–∂–∞—é—á–∏ –Ω–∞ –≤—Å—ñ –Ω–µ–¥–æ–ª—ñ–∫–∏ –≤—Ü—ñ–ª–æ–º—É —Å–µ–∑–æ–Ω –≤–µ–ª—å–º–∏ –Ω–µ–ø–æ–≥–∞–Ω–∏–π.

## Eve no Jikan ([—ñ–Ω—Ñ–æ](http://myanimelist.net/anime/3167/Eve_no_Jikan))

![Eve no Jikan](http://res.cloudinary.com/dsic6qnnl/image/upload/c_crop,h_224,w_224,x_88,y_0/h_150,w_150/v1503359622/EvenoJikan9_ctrnad.jpg "Eve no Jikan")![Eve no Jikan](http://res.cloudinary.com/dsic6qnnl/image/upload/c_crop,h_224,w_224,x_88,y_0/h_150,w_150/v1503359614/EvenoJikan11_ay0pzd.jpg "Eve no Jikan")![Eve no Jikan](http://res.cloudinary.com/dsic6qnnl/image/upload/c_crop,h_224,w_224,x_88,y_0/h_150,w_150/v1503359607/EvenoJikan16_oun9wq.jpg "Eve no Jikan")

–ê –æ—Ç —Ü–µ–π —Ç–≤—ñ—Ä –Ω–µ –±–∞–≥–∞—Ç–æ –Ω–µ –º–∞–ª–æ ‚Äì –º—ñ–π ‚Ññ1 –≤ —Ü—å–æ–º—É —Ä–æ—Ü—ñ. –ù–µ–≤–µ–ª–∏–∫–∏–π, –≤—Å—å–æ–≥–æ —à—ñ—Å—Ç—å 15-—Ö–≤–∏–ª–∏–Ω–æ–∫, –∞–ª–µ –¥—É–∂–µ —Ü—ñ–∫–∞–≤–∏–π. –ú–∞–π–±—É—Ç–Ω—î —Å—Ç–∞—î –≤—Å–µ –±–ª–∏–∂—á–∏–º —ñ –±–ª–∏–∂—á–∏–º, —Ç–æ–∂ –ø–∏—Ç–∞–Ω–Ω—è –≤–∑–∞—î–º–æ–¥—ñ—ó —Ä–æ–±–æ—Ç—ñ–≤ —Ç–∞ –ª—é–¥–µ–π –Ω–µ –¥–∞—é—Ç—å —Å–ø–æ–∫–æ—é —è–ø–æ–Ω—Ü—è–º, —è–∫—ñ –∑–Ω–∞—Ö–æ–¥—è—Ç—å—Å—è —Ñ–∞–∫—Ç–∏—á–Ω–æ –Ω–∞ –ø–µ—Ä–µ–¥–Ω—å–æ–º—É –∫—Ä–∞—ó —Ä–æ–∑–≤–∏—Ç–∫—É —Ä–æ–±–æ—Ç–æ—Ç–µ—Ö–Ω—ñ–∫–∏. **Eve no Jikan** –∑–¥–∞—î—Ç—å—Å—è –≤–∏–π—à–æ–≤—à–∏–º –∑-–ø—ñ–¥ –ø–µ—Ä–∞ –ê–∑—ñ–º–æ–≤–∞, —Ç–∞–º –Ω–∞–≤—ñ—Ç—å —î —Ä–µ—á—ñ –≤—ñ–¥–≤–µ—Ä—Ç–æ —Å—Ç–∏—Ä–µ–Ω—ñ –∑ ‚Äú–Ø, –†–æ–±–æ—Ç‚Äù, –∞–ª–µ –≤ —Ç–æ–π –∂–µ —á–∞—Å —Å–∞–º–∞ –º–∞–Ω–µ—Ä–∞ –ø–æ–≤—ñ—Å—Ç–≤—É–≤–∞–Ω–Ω—è –±—ñ–ª—å—à –∂–∏–≤–∞. –ê –æ—Ç –≤–∞–º –∑–∞–≤‚Äô—è–∑–æ—á–∫–∞ —Å—é–∂–µ—Ç—É –¥–ª—è –∑–∞—Ç—Ä–∞–≤–∫–∏: –ø—Ä–æ–≥–ª—è–¥–∞—é—á–∏ –ª–æ–≥–∏ –°–∞–º–º—ñ, —Å–≤–æ–≥–æ –∞–Ω–¥—Ä–æ—ñ–¥–∞, –≥–æ–ª–æ–≤–Ω–∏–π –≥–µ—Ä–æ–π –†—ñ–∫—É–æ –ø–æ–º—ñ—á–∞—î, —â–æ —á–∞—Å—Ç–∏–Ω–∞ –≤—ñ–¥—Å—É—Ç–Ω—è —ñ –∑–∞–º—ñ—Å—Ç—å –Ω–∏—Ö —Ñ—ñ–≥—É—Ä—É—î –¥–∏–≤–Ω–∏–π –∑–∞–ø–∏—Å: ‚ÄúAre you enjoying the time of EVE?‚Äù. –í–æ–Ω–∏ –∑ –¥—Ä—É–≥–æ–º –≤–∏—Ä—ñ—à—É—é—Ç—å –ø—Ä–æ—Å—Ç–µ–∂–∏—Ç–∏ –∑–∞ –∞–Ω–¥—Ä–æ—ñ–¥–æ–º —ñ –∑–Ω–∞—Ö–æ–¥—è—Ç—å –≤ –ø—ñ–¥–≤–∞–ª—ñ –∫–∞—Ñ–µ ‚ÄúTime of EVE‚Äù, –≥–æ–ª–æ–≤–Ω–µ –ø—Ä–∞–≤–∏–ª–æ —è–∫–æ–≥–æ –∑–≤—É—á–∏—Ç—å —è–∫: ‚Äú–ù—ñ—è–∫–æ—ó –¥–∏—Å–∫—Ä–∏–º—ñ–Ω–∞—Ü—ñ—ó –º—ñ–∂ –ª—é–¥—å–º–∏ —Ç–∞ —Ä–æ–±–æ—Ç–∞–º–∏‚Äù. –°–ø—Ä–∞–≤–∞ –≤ —Ç–æ–º—É, —â–æ —É –∑–æ–≤–Ω—ñ—à–Ω—å–æ–º—É —Å–≤—ñ—Ç—ñ –Ω–∞–¥ –∫–æ–∂–Ω–∏–º –∑ –¥—Ä–æ—ñ–¥—ñ–≤ –≥–æ—Ä–∏—Ç—å –Ω—ñ–º–±–æ–ø–æ–¥—ñ–±–Ω–µ –∫—ñ–ª—å—Ü–µ, –∞ —Ç–∏—Ö, —Ö—Ç–æ —Å—Ç–∞–≤–∏—Ç—å—Å—è –¥–æ –Ω–∏—Ö –ø–æ-–ª—é–¥—Å—å–∫–∏ –≤–≤–∞–∂–∞—é—Ç—å –∑–±–æ—á–µ–Ω—Ü—è–º–∏, –∞–ª–µ –≤—Å–µ—Ä–µ–¥–∏–Ω—ñ –ø—Ä–∏–º—ñ—â–µ–Ω–Ω—è –∫—ñ–ª—å—Ü–µ –∑–Ω–∏–∫–∞—î. –ß–∏ –∑–º–æ–∂–µ –≤—ñ–¥–≤—ñ–¥—É–≤–∞—á –≤—ñ–¥—Ä—ñ–∑–Ω–∏—Ç–∏ –ª—é–¥–Ω—É –≤—ñ–¥ —à—Ç—É—á–Ω–æ—ó —ñ—Å—Ç–æ—Ç–∏? –ù–∞–¥–∞–ª—ñ –∫–æ–∂–Ω–∞ —ñ–∑ —Å–µ—Ä—ñ–π –ø—Ä–∏—Å–≤—è—á–µ–Ω–∞ –æ–¥–Ω–æ–º—É –∑ –≤—ñ–¥–≤—ñ–¥—É–≤–∞—á—ñ–≤ –∫–∞—Ñ–µ ‚ÄúTime of Eve‚Äù –∑ —è–∫–∏–º —Å—Ç–∏–∫–∞—î—Ç—Å—å—è –≥–æ–ª–æ–≤–Ω–∏–π –≥–µ—Ä–æ–π —Ç–≤–æ—Ä—É. –î–æ –ø–µ–≤–Ω–æ–≥–æ –º–æ–º–µ–Ω—Ç—É –Ω–µ–≤—ñ–¥–æ–º–æ —Ö—Ç–æ —Ç–∞–º —Ä–æ–±–æ—Ç, –∞ —Ö—Ç–æ –ª—é–¥–∏–Ω–∞‚Ä¶ –ê —â–µ —è–∫ –Ω–∞ –º–µ–Ω–µ –≤—ñ–Ω –¥—É–∂–µ –∫–ª—å–æ–≤–æ –Ω–∞–º–∞–ª—å–æ–≤–∞–Ω–∏–π.

–î–æ —Ä–µ—á—ñ, –π–æ–≥–æ –º–æ–∂–Ω–∞ –∞–±—Å–æ–ª—é—Ç–Ω–æ –ª–µ–≥–∞–ª—å–Ω–æ –ø—Ä–æ–¥–∏–≤–∏—Ç–∏—Å—å –Ω–∞ –ö—Ä–∞–Ω—á—ñ—Ä–æ–ª—ñ –∑ –∞–Ω–≥–ª—ñ–π—Å—å–∫–∏–º–∏ —Å–∞–±–∞–º–∏. –û—Å—å –ª—ñ–Ω–∫ –¥–ª—è –ø–µ—Ä—à–æ—ó —Å–µ—Ä—ñ—ó: [http://www.crunchyroll.com/media-452708/time-of-eve-1/](http://www.crunchyroll.com/media-452708/time-of-eve-1/). –ù—É –∞–±–æ –¥–æ—á–µ–∫–∞—Ç–∏—Å—å —É–∫—Ä–∞—ó–Ω—Å—å–∫–∏—Ö —Å–∞–±—ñ–≤, —è–∫–∏–º–∏ —è –ø–ª–∞–Ω—É—é –∑–∞–π–Ω—è—Ç–∏—Å—è –Ω–∞ –∑–∏–º–Ω—ñ—Ö –∫–∞–Ω—ñ–∫—É–ª–∞—Ö üòâ

## CANAAN ([—ñ–Ω—Ñ–æ](http://myanimelist.net/anime/5356/CANAAN))

![CANAAN](http://res.cloudinary.com/dsic6qnnl/image/upload/c_crop,h_225,w_225,x_87,y_0/h_150,w_150/v1503359597/Canaan1_e0paox.jpg "CANAAN")![CANAAN](http://res.cloudinary.com/dsic6qnnl/image/upload/c_crop,h_225,w_225,x_87,y_0/h_150,w_150/v1503359594/Canaan3_cpqtjt.jpg "CANAAN")![CANAAN](http://res.cloudinary.com/dsic6qnnl/image/upload/c_crop,h_225,w_225,x_87,y_0/h_150,w_150/v1503359588/Canaan5_lmxp7o.jpg "CANAAN")

–î—è–∫—É–≤–∞—Ç–∏, —â–æ –Ω–∞ –º–æ–º–µ–Ω—Ç –ø–æ—á–∞—Ç–∫—É –ø–µ—Ä–µ–≥–ª—è–¥—É —è –∑–∞–±—É–≤, —â–æ —Ü–µ —Ç–≤–æ—Ä—ñ–Ω–Ω—è –¥–æ —è–∫–æ–≥–æ –¥–æ–∫–ª–∞–ª–∞ —Ä—É–∫—É –∫–æ–Ω—Ç–æ—Ä–∞ **Type-Moon**, –∞ —è –¥—É–∂–µ –Ω–µ—Ä—ñ–≤–Ω–æ –¥–∏—Ö–∞—é –¥–æ —ó—Ö —Å–≤—ñ—Ç—É **Tsukihime**, —ñ –Ω–µ –º–∞–≤ –ø—Ä–∏–∫—Ä–æ–æ–≥–æ —Ä–æ–∑—á–∞—Ä—É–≤–∞–Ω–Ω—è. –ö–∞–Ω–∞–∞–Ω –Ω–∞–º–∞–≥–∞–≤—Å—è –±–∞–ª–∞–Ω—Å—É–≤–∞—Ç–∏ –Ω–∞ –º–µ–∂—ñ –µ–∫—à–µ–Ω—É, –∫–æ–º–µ–¥—ñ—ó —ñ –¥—Ä–∞–º–∏, –∞–ª–µ –ø—Ä–æ–ø–æ—Ä—Ü—ñ—ó –Ω–µ–≤–¥–∞–ª—ñ —ñ –≤–∏–π—à–ª–æ –Ω–µ –¥—É–∂–µ. –•–æ—á–∞ —è–∫—â–æ —Ä–æ–∑–≥–ª—è–¥–∞—Ç–∏ —è–∫ –µ–∫—à–µ–Ω, —Ç–æ –¥–æ—Å–∏—Ç—å –Ω–µ–ø–æ–≥–∞–Ω–∞ –∞–Ω—ñ–º–∞—Ü—ñ—è, –∞–ª–µ –Ω–µ –±—ñ–ª—å—à–µ. –î—É–∂–µ —Ü—ñ–∫–∞–≤–∞ –ø–æ—á–∞—Ç–∫–æ–≤–∞ –∑–∞–¥—É–º–∫–∞: –ª—é–¥–∏, —è–∫—ñ —Å–ø—Ä–∏–π–º–∞—é—Ç—å—Å—è —Å–≤—ñ—Ç –≤—Å—ñ–º–∞ –æ—Ä–≥–∞–Ω–∞–º–∏ —á—É—Ç—Ç—ñ–≤ –Ω–∞ –≥–µ—Ç—å —ñ–Ω—à–æ–º—É —Ä—ñ–≤–Ω—ñ, –±–∞—á–∞—Ç—å –Ω–µ –∫–æ–ª—å–æ—Ä–∏, –∞ —Ç–∞–∫–∏–π —Å–æ–±—ñ –¥—É—Ö–æ–≤–Ω–∏–π —Å–≤—ñ—Ç, —è–∫–∏–π, —â–æ–ø—Ä–∞–≤–¥–∞, –≤ —Å–∞–º–æ–º—É –∞–Ω—ñ–º–µ —Ñ–∞–∫—Ç–∏—á–Ω–æ —Å–ø—Ä–æ—Å—Ç–∏–ª–∏ –¥–æ –µ–º–æ—Ü—ñ–π, –∞ –∑–∞—Å—Ç–æ—Å—É–≤–∞–Ω–Ω—è ‚Äì –¥–æ –ø–æ–≥–ª—è–¥—É –∫—Ä—ñ–∑—å —Å—Ç—ñ–Ω–∏. –ë–ª–∞–≥–æ, —Ö–æ—á –Ω–µ –∑—Ä–æ–±–∏–ª–∏ 100% —Ö–µ–ø—ñ-–µ–Ω–¥, –∞–ª–µ –≤—Å–µ –æ–¥–Ω–æ –ø–æ —Å–æ–±—ñ –æ—Å–æ–±–ª–∏–≤–∏—Ö –≤—Ä–∞–∂–µ–Ω—å –≤—ñ–Ω –Ω–µ –∑–∞–ª–∏—à–∏–≤.

## Tears to Tiara ([—ñ–Ω—Ñ–æ](http://myanimelist.net/anime/3594/Tears_to_Tiara))

![Tears to Tiara - Arawn](http://res.cloudinary.com/dsic6qnnl/image/upload/c_crop,h_225,w_225,x_87,y_0/h_150,w_150/v1503359574/TearstoTiara1_cdbaqu.jpg "Tears to Tiara - Arawn")![Tears to Tiara - Morgan](http://res.cloudinary.com/dsic6qnnl/image/upload/c_crop,h_225,w_225,x_87,y_0/h_150,w_150/v1503359570/TearstoTiara3_ut5dxf.jpg "Tears to Tiara - Morgan")![Tears to Tiara - Arthur](http://res.cloudinary.com/dsic6qnnl/image/upload/c_crop,h_225,w_225,x_87,y_0/h_150,w_150/v1503359561/TearstoTiara17_yz4iul.jpg "Tears to Tiara - Arthur")

–í–∏–¥–Ω–æ —Ü–µ –≤–∂–µ —Ç—Ä–∞–¥–∏—Ü—ñ—è —Ç–∞–∫–∞, —â–æ —è —â–æ—Ä–æ–∫—É –¥–∏–≤–ª—é—Å—è —è–∫–µ—Å—å –¥–∏—Ç—è—á–µ —Ñ–µ–Ω—Ç–µ–∑—ñ üôÇ –ê–ª–µ –Ω–∞ –ø—Ä–æ—Ç–∏–≤–∞–≥—É –º–∏–Ω—É–ª–æ—Ä—ñ—á–Ω–∏–º **Tales of Abyss** —Ç–∞ **Alisson to Lillia**, —á–∏ —Ü—å–æ–≥–æ—Ä—ñ—á–Ω–æ–º—É **Valkyria Chronicles**, —è–∫–µ —è –≤—á–∞—Å–Ω–æ –∑–∞–∫–∏–Ω—É–≤ –æ–¥—Ä–∞–∑—É –ø—ñ—Å–ª—è –ø–µ—Ä—à–æ—ó –∂ —Å–µ—Ä—ñ—ó, **Tears to Tiara** –∑–∞—Å–ª—É–≥–æ–≤—É—î –ø—Ä–∏–Ω–∞–π–º–Ω—ñ –Ω–∞ –∞–±–∑–∞—Ü. **–°–ª—å–æ–∑–∏ –¢—ñ–∞—Ä–∏** –≤—Ä—è—Ç—É–≤–∞–ª–æ —Ç–µ, —â–æ –Ω–∞—á–∞–ª—å–Ω–∏–∫–æ–º –≥–æ–ª–æ–≤–Ω–∏—Ö –≥–µ—Ä–æ—ó–≤ —Å—Ç–∞–≤ —á—É–≤–∞–∫, —è–∫–æ–≥–æ –≤—Å—ñ –Ω–∞–∑–∏–≤–∞–ª–∏ –î–µ–º–æ–Ω—ñ—á–Ω–∏–º –õ–æ—Ä–¥–æ–º üòÄ –ê–ª–µ –Ω–∞ —Ç–æ–º—É –Ω–∞ –ø–µ—Ä—à–∏—Ö –ø–æ—Ä–∞—Ö –≤—Å—ñ –ø–æ–∑–∏—Ç–∏–≤–Ω—ñ —Å—Ç–æ—Ä–æ–Ω–∏ –∑–∞–≤–µ—Ä—à–∏–ª–∏—Å—å –∞–∂ –¥–æ–ø–æ–∫–∏ –Ω–∞–ø—Ä–∏–∫—ñ–Ω—Ü—ñ —Å–µ—Ä—ñ–∞–ª—É (–≤–∂–µ –Ω–µ –∑–≥–∞–¥–∞—é –Ω–∞ —è–∫—ñ–π –∫–æ–Ω–∫—Ä–µ—Ç–Ω–æ —Å–µ—Ä—ñ—ó, –∞–ª–µ –≤–∂–µ –≤ 20-—Ö) –Ω–µ –ø–æ—á–∞–ª–∞—Å—è —Ä–æ–∑–ø–æ–≤—ñ–¥—å –ø—Ä–æ —ñ—Å—Ç–æ—Ä—ñ—é –ê—Ä–æ–Ω–∞ (—Ç–æ–≥–æ-—Ç–∞–∫–∏ –î–µ–º–æ–Ω–∞). –Ü –æ—Ç —Å–∞–º–µ —Ü–∏–º –¥–≤–æ–º –Ω–µ—â–∞—Å–Ω–∏–º —Å–µ—Ä—ñ—è–º —è –ø–æ—Å—Ç–∞–≤–∏–≤ –±–∏ —Ç–≤–µ—Ä–¥—É 10-–∫—É: —Ç–∞–∫–æ–≥–æ –∫—Ä–∞—Å–∏–≤–æ–≥–æ –∫–æ–ø–Ω—è–∫–∞ –ø—ñ–¥ —Å—Ä–∞–∫—É —Ö—Ä–∏—Å—Ç–∏—è–Ω—Å—Ç–≤—É —è —â–µ –Ω–µ –±–∞—á–∏–≤. –ù–µ –±—É–¥—É –≤—Å—å–æ–≥–æ –ø–µ—Ä–µ–ø–æ–≤—ñ–¥–∞—Ç–∏, –∞–ª–µ –≤ —ñ—Å—Ç–æ—Ä—ñ—ó –ê—Ä–æ–Ω–∞ –º–æ–∂–Ω–∞ –ø—Ä–æ–≤–µ—Å—Ç–∏ —Å—Ç—ñ–ª—å–∫–∏ —Ü—ñ–∫–∞–≤–∏—Ö –ø–∞—Ä–∞–ª–µ–ª–µ–π, —è–∫—ñ –º–æ–∂–ª–∏–≤–ª –º—ñ–π –¥–µ—â–æ –∑–±–æ—á–µ–Ω–∏–π —Ä–æ–∑—É–º —Å–ø—Ä–∏–π–º–∞—î –≤–∏–∫–ª—é—á–Ω–æ —è–∫ –ø–æ–≥–¥—è–¥ –Ω–∞ –¥–æ–≥–º–∏ —Ö—Ä–∏—Å—Ç–∏—è–Ω—Å—Ç–≤–∞ –∑ —Ç–æ—á–∫–∏ –∑–æ—Ä—É [–õ–∞–í–µ—ó–≤—Å—å–∫–æ–≥–æ —Å–∞—Ç–∞–Ω—ñ–∑–º—É](http://ru.wikipedia.org/wiki/%D0%A1%D0%B0%D1%82%D0%B0%D0%BD%D0%B8%D0%B7%D0%BC_%D0%9B%D0%B0%D0%92%D0%B5%D1%8F). –Ü —Ü—ñ –¥–≤—ñ —Å–µ—Ä—ñ—ó –±—É–ª–∏ –≤–∞—Ä—Ç—ñ —Ç–æ–≥–æ, –∞–±–∏ —Ç—Ä–æ—Ö–∏ –ø–æ–º—É—á–∏—Ç–∏—Å—å –ø—Ä–∏ –ø–µ—Ä–µ–≥–ª—è–¥—ñ —Å–µ—Ä–∞–ª—É —ñ –ø–æ–≤–µ—Å–µ–ª–∏—Ç–∏—Å—å –≤—ñ–¥ –º–∞–≤–ø—É–≤–∞–Ω–Ω—è ‚Äú–∫–æ—Ä–æ–ª—è –ê—Ä—Ç—É—Ä–∞‚Äù.

## Shangri-La ([—ñ–Ω—Ñ–æ](http://myanimelist.net/anime/5220/Shangri-La))

![Shangri-La](http://res.cloudinary.com/dsic6qnnl/image/upload/c_crop,h_226,w_226,x_87,y_0/h_150,w_150/v1503359549/Shangri-La2_fw3mqq.jpg "Shangri-La")![Shangri-La](http://res.cloudinary.com/dsic6qnnl/image/upload/c_crop,h_226,w_226,x_87,y_0/h_150,w_150/v1503359537/Shangri-La26_c1mnny.jpg "Shangri-La")![Shangri-La31](http://res.cloudinary.com/dsic6qnnl/image/upload/c_crop,h_226,w_226,x_87,y_0/h_150,w_150/v1503359528/Shangri-La31_angxtw.jpg "Shangri-La31")  
–©–µ –æ–¥–Ω–µ —Ä–æ–∑—á–∞—Ä—É–≤–∞–Ω–Ω—è —Ä–æ–∫—É, —è–∫–µ —Å–ø—Ä–∏–π–º–∞—î—Ç—å—Å—è –≤–∂–µ –Ω–µ —ñ–Ω–∞–∫—à–µ, —è–∫ –ø–æ–≥—Ä–µ–±–∞–ª—å–Ω–∞ –ø—ñ—Å–Ω—è –∞–Ω—ñ–º–∞—Ü—ñ–π–Ω–æ—ó —Å—Ç—É–¥—ñ—ó GONZO. –ó–¥–∞–≤–∞–ª–æ—Å—è –± –∑–Ω–∞—á–Ω—ñ –µ–∫–æ–Ω–æ–º—ñ—á–Ω—ñ –Ω–µ–≥–∞—Ä–∞–∑–¥–∏ –º–∞–ª–∏ –± –¥–∞—Ç–∏ —Å—Ç—É–¥—ñ—ó –∑—Ä–æ–∑—É–º—ñ—Ç–∏, —â–æ –≥—Ä–∞—Ñ—ñ–∫–∞ ‚Äì —Ü–µ —â–µ –Ω–µ –∫–ª—é—á –¥–æ –∫–æ–º–µ—Ä—Ü—ñ–π–Ω–æ–≥–æ —É—Å–ø—ñ—Ö—É, –∞–ª–µ –Ω—ñ‚Ä¶ –ß–µ—Ä–≥–æ–≤–µ –ø—Ä–æ—Ö—ñ–¥–Ω–µ –∞–Ω—ñ–º–µ —Ç–∞ —â–µ –π –∑ —Ç—Ä–∞–Ω—Å–≤–µ—Å—Ç–∏—Ç–æ–º –≤ –≥–æ–ª–æ–≤–Ω–∏—Ö —Ä–æ–ª—è—Ö. –°—é–∂–µ—Ç ‚Äì –Ω—É–¥–Ω–µ –ø–µ—Ä–µ–ª–∏–≤–∞–Ω–Ω—è –∑ –ø—É—Å—Ç–æ–≥–æ –≤ –ø–æ—Ä–æ–∂–Ω—î. –†–æ–∑–≤‚Äô—è–∑–∫–∞ –Ω—ñ—è–∫–∞. –ë–ª–∞–≥–æ, —è –π–æ–≥–æ –Ω–∞–≤—ñ—Ç—å –Ω–µ –∫–∞—á–∞–≤ ‚Äì –¥–∏–≤–∏–≤—Å—è –∑ –ö—Ä–∞–Ω—á—ñ—Ä–æ–ª—É. –ê –∑–∞–¥—É–º–∫–∞ –∑–Ω–æ–≤—É –∂ —Ç–∞–∫–∏ –±—É–ª–∞ –≤–µ–ª—å–º–∏ —Ü—ñ–∫–∞–≤–∞: –≤–µ–ª–∏–∫—ñ –ø–æ–¥–∞—Ç–∫–∏ –Ω–∞ –≤–∏–∫–∏–¥–∏ CO2 –≤ –∞—Ç–º–æ—Å—Ñ–µ—Ä—É, –¢–æ–∫—ñ–æ, —â–æ –ø–æ—Ç–æ–Ω—É–ª–æ –≤ –¥–∂—É–Ω–≥–ª—è—Ö (–µ–∫–æ–ª–æ–≥–∏ –≤—ñ–¥ —Ç–∏—Ö –∫—Ä–∞—î–≤–∏–¥—ñ–≤ –ø—Ä–æ—Å—Ç–æ –º–∞–ª–∏ –± —Ç–∞–Ω—Ü—é–≤–∞—Ç–∏ –¥–∂–∏–≥—É –∑ —Ä–∞–¥–æ—Å—Ç—ñ), –¥–æ—â—ñ –∑ –≤–µ–ª–∏—á–µ–∑–Ω–∏—Ö —à–º–∞—Ç–∫—ñ–≤ –ª–æ—å–¥—É, —â–æ —Ä–æ–±–ª—è—Ç—å –≤–∏–∂–∏–≤–∞–Ω–Ω—è –Ω–∞ –ø–æ–≤–µ—Ä—Ö–Ω—ñ –º–∞–ª–æ—Ä–µ–∞–ª—å–Ω–∏–º, –µ–ª—ñ—Ç–Ω–µ –º—ñ—Å—Ç–æ –ê—Ç–ª–∞—Å, –∫—É–¥–∏ –Ω–µ —Ç–∞–∫ –ø—Ä–æ—Å—Ç–æ –ø–æ—Ç—Ä–∞–ø–∏—Ç–∏. –Ñ–¥–∏–Ω–∏–π —à–∏–∫–∞—Ä–Ω–∏–π –µ–ø—ñ–∑–æ–¥ –Ω–∞ –≤–µ—Å—å —Å–µ—Ä—ñ–∞–ª ‚Äì –ø—Ä–æ –ø–æ–±—ñ–≥ –ö—É–Ω—ñ–∫–æ (–≥–æ–ª–æ–≤–Ω–æ—ó –≥–µ—Ä–æ—ó–Ω—ñ) –∑ –≤‚Äô—è–∑–Ω–∏—Ü—ñ —ñ —Ä–æ–∑–ø—Ä–∞–≤–∞ –Ω–∞–¥ —ñ–Ω—à–∏–º–∏ –≤‚Äô—è–∑–Ω—è–º–∏. –¶—ñ–∫–∞–≤–∞, —ñ —Ç—Ä–∞–≥—ñ—á–Ω–∞.

## K-ON! ([—ñ–Ω—Ñ–æ](http://myanimelist.net/anime/5680/K-ON!))

![K-ON!](http://res.cloudinary.com/dsic6qnnl/image/upload/c_crop,h_301,w_301,x_49,y_0/h_150,w_150/v1503359517/K-ON32_sgnjhx.jpg "K-ON!")![K-ON!](http://res.cloudinary.com/dsic6qnnl/image/upload/c_crop,h_301,w_301,x_49,y_0/h_150,w_150/v1503359509/K-ON33_kwcluj.jpg "K-ON!")![K-ON!](http://res.cloudinary.com/dsic6qnnl/image/upload/c_crop,h_301,w_301,x_49,y_0/h_150,w_150/v1503359499/K-ON41_mpgrgt.jpg "K-ON!")

–ö–µ–π–æ–Ω, –∞–±–æ ‚Äú–õ–µ–≥–∫–∞ –º—É–∑–∏–∫–∞‚Äù. –ù–µ–æ—á—ñ–∫—É–≤–∞–Ω–æ –æ–¥–Ω–µ –∑ –Ω–∞–π–±—ñ–ª—å—à —Ü—ñ–∫–∞–≤–∏—Ö –¥–ª—è –º–µ–Ω–µ —Ç–≤–æ—Ä—ñ–≤ —Ü—å–æ–≥–æ —Ä–æ–∫—É. –Ø–∫—â–æ –≤–∏ –ª—é–±–∏—Ç–µ–ª—å **Azumanga** —Ç–∞/–∞–±–æ **Lucky Star** ‚Äì –ø–µ—Ä–µ–≥–ª—è–¥ –≤ –æ–±–æ–≤‚Äô—è–∑–∫–æ–≤–æ–º—É –ø–æ—Ä—è–¥–∫—É. –¢—É—Ç –≤–∞—Å –∑–Ω–æ–≤—É —á–µ–∫–∞—é—Ç—å –≤–µ—Å–µ–ª—ñ –±—É–¥–Ω—ñ —è–ø–æ–Ω—Å—å–∫–∏—Ö —à–∫–æ–ª—è—Ä–æ–∫ –∑ –º–∞—Å–æ—é –ø—Ä–∏–∫–æ–ª—ñ–≤, –∞–ª–µ –≤ –º—É–∑–∏—á–Ω–æ–º—É –∞–Ω—Ç—É—Ä–∞–∂—ñ. –ì–æ–ª–æ–≤–Ω–∞ –≥–µ—Ä–æ—ñ–Ω—è –Æ—ñ ‚Äì –ª–µ–¥–∞—â–æ, –∑–∞–±—É–¥—å–∫–æ —ñ –Ω–µ–∑–¥–∞—Ä–∞ (–Ω–∞ –ø–µ—Ä—à–∏–π –ø–æ–≥–ª—è–¥), —è–∫–∞ –Ω–µ –≤—ñ–¥–≤—ñ–¥—É–≤–∞–ª–∞ –Ω—ñ—è–∫–∏—Ö —à–∫—ñ–ª—å–∫–∏—Ö –∫–ª—É–±—ñ–≤-–≥—É—Ä—Ç–∫—ñ–≤ –∑ –ø–æ—á–∞—Ç–∫–æ–≤–∏—Ö –∫–ª–∞—Å—ñ–≤, –º–∞–π–∂–µ –≤–∏–ø–∞–¥–∫–æ–≤–æ (—Ç–æ–±—Ç–æ –∑–∞–≤–¥—è–∫–∏ —à–∞–Ω—Ç–∞–∂—É —á–∞—î–º —Ç–∞ —Å–º–∞—á–Ω–∏–º–∏ —Ç—ñ—Å—Ç–µ—á–∫–∞–º–∏) –ø–æ—Ç—Ä–∞–ø–ª—è—î –¥–æ –∫–ª—É–±—É ‚Äú–ª–µ–≥–∫–æ—ó –º—É–∑–∏–∫–∏‚Äù, —è–∫–∏–π –æ—Å—å-–æ—Å—å –º–∞–ª–∏ —Ä–æ–∑–ø—É—Å—Ç–∏—Ç–∏ –∑–∞ –±—Ä–∞–∫–æ–º —É—á–∞—Å–Ω–∏–∫—ñ–≤. –ó–≥–æ–¥–æ–º –≤–∏—è–≤–ª—è—î—Ç—Å—å—è, —â–æ —É –¥—ñ–≤—á–∏–Ω–∫–∏ –∞–±—Å–æ–ª—é—Ç–Ω–∏–π —Å–ª—É—Ö, –∞ —Ç–æ—Ç–∞–ª—å–Ω–∏–π –±—Ä–∞–∫ —Ç–µ—Ö–Ω—ñ–∫–∏ –∫–æ–º–ø–µ–Ω—Å—É—î –Ω–∞—Ç—Ö–Ω–µ–Ω–Ω—è –∑ —è–∫–∏–º –≤–æ–Ω–∞ –∑–≥–æ–¥–æ–º –æ–ø–∞–Ω–æ–≤—É—î —ñ –≥—Ä–∞—î –Ω–∞ –≥—ñ—Ç–∞—Ä—ñ. –ê —â–µ —Ç–∞–º —î –±–∞—Å–∏—Å—Ç–∫–∞ –ú—ñ–æ, —Å–ø—Ä–∞–≤–∂–Ω—î [–º–æ–µ](http://lurkmore.ru/%D0%9C%D0%BE%D1%8D)‚Ä¶ ^\_^ –Ü –≤—á–∏—Ç–µ–ª—å–∫–∞ —ó—Ö–Ω—è –ø–æ –º—É–∑–∏—Ü—ñ –≥—Ä–∞–ª–∞ –¥–µ–∑-–º–µ—Ç–∞–ª (–¥–æ —Ä–µ—á—ñ, —Ç–µ–∂ –≤ —Ä–∞–º–∫–∞—Ö –∫–ª—É–±—É ‚Äú–ª–µ–≥–∫–æ—ó –º—É–∑–∏–∫–∏‚Äù üôÇ ).

## Higashi no Eden ([—ñ–Ω—Ñ–æ](http://myanimelist.net/anime/5630/Higashi_no_Eden))

![Eden of the East](http://res.cloudinary.com/dsic6qnnl/image/upload/c_crop,h_225,w_225,x_87,y_0/h_150,w_150/v1503359490/EdenoftheEast1_vntqiu.jpg "Eden of the East")![Eden of the East](http://res.cloudinary.com/dsic6qnnl/image/upload/c_crop,h_225,w_225,x_87,y_0/h_150,w_150/v1503359485/EdenoftheEast3_rhlfga.jpg "Eden of the East")![Eden of the East](http://res.cloudinary.com/dsic6qnnl/image/upload/c_crop,h_225,w_225,x_87,y_0/h_150,w_150/v1503359470/EdenoftheEast13_litlou.jpg "Eden of the East")

**Eden of the East** –º–∞–±—É—Ç—å –æ–¥–Ω–µ –∑ –Ω–∞–π–±—ñ–ª—å—à –Ω–µ–æ–¥–Ω–æ–∑–Ω–∞—á–Ω–∏—Ö –∞–Ω—ñ–º–µ –≤ —Ü—å–æ–º—É —Ä–æ—Ü—ñ. –û—Ä–∏–≥—ñ–Ω–∞–ª—å–Ω–µ –∑–∞ –∑–∞–¥—É–º–∫–æ—é, –∞–ª–µ —è–∫ –Ω–∞ –º–µ–Ω–µ –¥—É–∂–µ –Ω–µ–æ–¥–Ω–æ—Ä—ñ–¥–Ω–µ –ø–æ —è–∫–æ—Å—Ç—ñ —ñ —Ç–æ–º—É –º—ñ—Å—Ü—è–º–∏ —Ü—ñ–∫–∞–≤–µ, –∞ –º—ñ—Å—Ü—è–º–∏ –≤—ñ–¥–≤–µ—Ä—Ç–æ –Ω—É–¥–Ω—É–≤–∞—Ç–µ. –§–µ—î—Ä–∏—á–Ω–∞ –ø–æ—è–≤–∞ –≥–æ–ª–æ–≤–Ω–æ–≥–æ –≥–µ—Ä–æ—è –∑ –∞–º–Ω–µ–∑—ñ—î—é –≤ –∫–æ—Å—Ç—é–º—ñ –ê–¥–∞–º–∞ –Ω–∞–≤–ø—Ä–æ—Ç–∏ –ë—ñ–ª–æ–≥–æ –¥–æ–º—É —É –í–∞—à—ñ–Ω–≥—Ç–æ–Ω—ñ, –ø–æ—à—É–∫ –≤—Ç—Ä–∞—á–µ–Ω–∏—Ö —Å–ø–æ–≥–∞–¥—ñ–≤, —à–≤–∏–¥–∫—ñ —ñ –Ω–µ–≤—ñ—Ä–Ω—ñ –≤–∏—Å–Ω–æ–≤–∫–∏, —Å–∞–º–æ–∑–≤–∏–Ω—É–≤–∞—á–µ–Ω–Ω—è —ñ –≤—Ç–µ—á–∞ –≤ –∫—ñ–Ω—Ü—ñ. –ê–ª–µ —Ñ—ñ–Ω–∞–ª –≤—ñ–¥–∫—Ä–∏—Ç–∏–π, —Ç–∞–∫ —è–∫ —Å–∫–æ—Ä–æ –º–∞—î –≤–∏–π—Ç–∏ –ø–æ–≤–Ω–æ–º–µ—Ç—Ä–∞–∂–∫–∞ ‚Äì –ø—Ä–æ–¥–æ–≤–∂–µ–Ω–Ω—è —ñ –∑–∞–∫—ñ–Ω—á–µ–Ω–Ω—è —Å–µ—Ä—ñ–∞–ª—É ‚Äì –æ—Ç —Ç–æ–¥—ñ —ñ –º–æ–∂–Ω–∞ –±—É–¥–µ –≤–∏—Å—Ç–∞–≤–∏—Ç–∏ –æ—Å—Ç–∞—Ç–æ—á–Ω—É –æ—Ü—ñ–Ω–∫—É.

–ê–ª–µ –Ω–∞–π–±—ñ–ª—å—à–µ –≤ —Ü—å–æ–º—É —Å–µ—Ä—ñ–∞–ª—ñ –º–µ–Ω—ñ —Å–ø–æ–¥–æ–±–∞–ª–∞—Å—å —Å–∏—Å—Ç–µ–º–∞ **Eden**. –ù–∞—Ü—ñ–∫–∞–≤—ñ—à–µ —Ç–µ, —â–æ –∞–Ω—ñ–º–µ –≤–∏–π—à–ª–æ –±—É–∫–≤–∞–ª—å–Ω–æ –∑–∞ –º—ñ—Å—è—Ü—å –¥–æ –≤–∏—Ö–æ–¥—É –º–∞—Å–∏ –ø—Ä–µ—Å-—Ä–µ–ª—ñ–∑—ñ–≤ —Å–æ—Ñ—Ç—É –¥–ª—è –º–æ–±—ñ–ª–æ–∫ –∑ –ø—ñ–¥—Ç—Ä–∏–º–∫–æ—é —Ç–µ—Ö–Ω–æ–ª–æ–≥—ñ—ó **Augumented Reality** (–≤–¥–æ—Å–∫–æ–Ω–∞–ª–µ–Ω–æ—ó —Ä–µ–∞–ª—å–Ω–æ—Å—Ç—ñ) —Ç–∏–ø—É —Å–µ—Ä–≤—ñ—Å—É [Layar](http://layar.com/) (—â–æ –≤–æ–Ω–æ —Ç–∞–∫–µ –º–æ–∂–Ω–∞ –ø–æ–¥–∏–≤–∏—Ç–∏—Å—å [–Ω–∞ –¢—Ä—É–±—ñ](http://www.youtube.com/watch?v=b64_16K2e08)). –¢–∞–∫-—Ç–∞–∫, —Å–∏—Å—Ç–µ–º–∞ **Eden** –∑ –∞–Ω—ñ–º–µ ‚Äì —Ü–µ –≤–∂–µ –Ω–µ —Ñ–∞–Ω—Ç–∞—Å—Ç–∏–∫–∞, –∞ —Ä–µ–∞–ª—å–Ω—ñ—Å—Ç—å üòâ –ü—Ä–∏–Ω–∞–π–º–Ω—ñ —Ç–µ—Ö–Ω–æ–ª–æ–≥—ñ—á–Ω–∞ –±–∞–∑–∞ –¥–ª—è —Ü—å–æ–≥–æ –≤–∂–µ —î.

## Kara no Kyoukai ([—ñ–Ω—Ñ–æ](http://myanimelist.net/anime/5205/Kara_no_Kyoukai_7:_Satsujin_Kousatsu_\(Part_2\)))

–ü–æ –≤–µ–ª–∏–∫–æ–º—É —Ä–∞—Ö—É–Ω–∫—É **‚Äú–°–∞–¥ –≥—Ä—ñ—à–Ω–∏–∫—ñ–≤‚Äù** –≤–∞—Ä—Ç–æ –æ—Ü—ñ–Ω—é–≤–∞—Ç–∏ –ø–æ –∫–æ–Ω–∫—Ä–µ—Ç–Ω–∏–º —Å–µ—Ä—ñ—è–º, –∞–¥–∂–µ –∫–æ–∂–Ω–∞ –∑ –Ω–∏—Ö ‚Äì —Ü–µ –æ–∫—Ä–µ–º–∏–π –ø–æ–≤–Ω–æ–º–µ—Ç—Ä–∞–∂–Ω–∏–π —Ñ—ñ–ª—å–º. –ê–ª–µ —Ç–æ –±—É–¥–µ –¥—É–∂–µ –¥–æ–≤–≥–æ, —Ç–æ–º—É —è –≤–∏—Å–ª–æ–≤–ª—é –ø—ñ–¥—Å—É–º–æ–∫ –≤—Å—å–æ–≥–æ —Ç–≤–æ—Ä—É –ø–æ –∑–∞–∫–ª—é—á–Ω—ñ–π —á–∞—Å—Ç–∏–Ω—ñ. –Ø–∫—â–æ –Ω–µ –±—Ä–∞—Ç–∏ –æ—Å—Ç–∞–Ω–Ω—ñ—Ö —Ö–≤–∏–ª–∏–Ω —Ç–∞–∫ 10, —Ç–æ –Ω–µ–ø–æ–≥–∞–Ω–æ, —Ü—ñ–∫–∞–≤–æ, —ñ –≤ –¥—É—Å—ñ –ø–æ–ø–µ—Ä–µ–¥–Ω—ñ—Ö —Å–µ—Ä—ñ–π, —Ö–æ—á —ñ –¥–µ—â–æ –∑–º—ñ–Ω—é—î –∞–∫—Ü–µ–Ω—Ç–∏ ‚Äú–≤—ñ–¥–±—ñ–ª—é—é—á–∏‚Äù –®—ñ–∫—ñ, —â–æ –º–µ–Ω—ñ –Ω–µ –¥—É–∂–µ —Å–ø–æ–¥–æ–±–∞–ª–æ—Å—è. –¢–∞ –æ—Å—Ç–∞–Ω–Ω—ñ —Ö–≤–∏–ª–∏–Ω–∏ –æ—Å—Ç–∞—Ç–æ—á–Ω–æ –¥–æ–±–∏–ª–∏ —Ä–µ–ø—É—Ç–∞—Ü—ñ—é, —â–æ –≤–∂–µ –∑–∞—Ö–∏—Ç–∞–ª–∞—Å—è: —Å–æ–ø–ª—ñ —ñ —Ö–µ–ø—ñ-–µ–Ω–¥ (—Ç—Ä–∞–≤–º—É –ö–æ–∫—Ç–æ –Ω–µ —Ä–∞—Ö—É—î–º–æ), –Ω—É —â–æ –º–æ–∂–µ –±—É—Ç–∏ –≥—ñ—Ä—à–µ? üôÅ –©–æ—Å—å **Type-Moon** —É–∂–µ –Ω–µ —Ç–æ—Ä—Ç. –ê–∂ –Ω–µ –≤—ñ—Ä–∏—Ç—å—Å—è, —â–æ —Ü—è –∫–æ–Ω—Ç–æ—Ä–∞ –∂ —Ä–æ–±–∏–ª–∞ –≤—Å–µ **Tsukihime** —ñ –ø–æ-—Å–ø—Ä–∞–≤–∂–Ω—å–æ–º—É —Ü—ñ–∫–∞–≤—É —ñ –±–∞—à–Ω–µ–∑–Ω–æ—Å–Ω—É 5-—Ç—É —á–∞—Å—Ç–∏–Ω—É **‚Äú–°–∞–¥—É –≥—Ä—ñ—à–Ω–∏–∫—ñ–≤‚Äù**.

## Paprika ([—ñ–Ω—Ñ–æ](http://myanimelist.net/anime/1943/Paprika))

![Paprika](http://res.cloudinary.com/dsic6qnnl/image/upload/c_crop,h_214,w_214,x_93,y_0/h_150,w_150/v1503359458/Paprika1_t4iqoo.jpg "Paprika")![Paprika](http://res.cloudinary.com/dsic6qnnl/image/upload/c_crop,h_214,w_214,x_93,y_0/h_150,w_150/v1503359453/Paprika2_o6403w.jpg "Paprika")

–ü–æ–≤–Ω–æ–º–µ—Ç—Ä–∞–∂–Ω–µ –∞–Ω—ñ–º–µ 2006-–≥–æ —Ä–æ–∫—É –≤—ñ–¥ –∞–≤—Ç–æ—Ä—É –ø—Å–∏—Ö–æ–ª–æ–≥—ñ—á–Ω–æ–≥–æ —Ç—Ä–∏–ª–ª–µ—Ä—É **‚Äú–Ü–¥–µ–∞–ª—å–Ω–∞ –±–ª–∞–∫–∏—Ç—å‚Äù** (‚ÄúPerfect Blue‚Äù). –ó–Ω–æ–≤—É —Å–≤—ñ—Ç –≤ —è–∫–æ–º—É —Ä–µ–∞–ª—å–Ω—ñ—Å—Ç—å —ñ –≤–∏–≥–∞–¥–∫–∞ (—Ü—å–æ–≥–æ —Ä–∞–∑—É —É –≤–∏–≥–ª—è–¥—ñ —Å–Ω—ñ–≤) –ø–µ—Ä–µ–ø–ª—ñ—Ç–∞—é—Ç—å—Å—è, –∞–ª–µ —É –ü–∞–ø—Ä–∏—Ü—ñ —Ü—ñ–ª–∫–æ–º –∑—Ä–æ–∑—É–º—ñ–ª–∏–π –∫—ñ–Ω–µ—Ü—å, —è–∫–∏–π –Ω–µ –∑–∞–ª–∏—à–∞—î –ø–æ —Å–æ–±—ñ –Ω—ñ—è–∫–∏—Ö —Ö–∞—Ä—á—ñ–≤ –¥–ª—è —Ä–æ–∑–¥—É–º—ñ–≤ –Ω–∞ –ø—Ä–æ—Ç–∏–≤–∞–≥—É ‚Äú–ë–ª–∞–∫–∏—Ç—ñ‚Äù, —Ç–æ–º—É —Ü—ñ–Ω–Ω—ñ—Å—Ç—å —Ü—ñ—î—ó –∫–∞—Ä—Ç–∏–Ω–∏ –º–µ–Ω—à–∞, –∞–ª–µ –¥–∏–≤–∏—Ç–∏—Å—å –≤—Å–µ –æ–¥–Ω–æ –ø—Ä–∏—î–º–Ω–æ. –î—ñ—è –≤—ñ–¥–±—É–≤–∞—î—Ç—å—Å—è —É —Ñ–∞–Ω—Ç–∞—Å—Ç–∏—á–Ω–æ–º—É —Å–≤—ñ—Ç—ñ, –¥–µ –ª—é–¥—Å—Ç–≤–æ –≤–∏–Ω–∞—Ö–æ–¥–∏—Ç—å –Ω–æ–≤–∏–π –∑–∞—Å—ñ–± –ø—Å–∏—Ö–æ—Ç–µ—Ä–∞–ø—ñ—ó: –¥–µ–≤–∞–π—Å DC Mini, —â–æ –¥–æ–∑–≤–æ–ª—è—î —Ç–µ—Ä–∞–ø–µ–≤—Ç–∞–º –∑–∞–Ω—É—Ä—é–≤–∞—Ç–∏—Å—å —É —Å–Ω–∏ –ø–∞—Ü—ñ—î–Ω—Ç—ñ–≤, —à—É–∫–∞—Ç–∏ —Ç–∞–º –≤—ñ–¥–ø–æ–≤—ñ–¥—ñ –Ω–∞ –ø–æ—Ç—Ä—ñ–±–Ω—ñ –ø–∏—Ç–∞–Ω–Ω—è, –∞ —Ç–∞–∫–æ–∂ –≤–ø–ª–∏–≤–∞—Ç–∏ –Ω–∞ —Å–≤—ñ–¥–æ–º—ñ—Å—Ç—å —Å–ø–ª—è—á–æ—ó –ª—é–¥–∏–Ω–∏. –¢–∞ –æ–¥–∏–Ω –∑ –¥–æ—Å–ª—ñ–¥–Ω–∏—Ö –∑—Ä–∞–∑–∫—ñ–≤ –∑–Ω–∏–∫–∞—î –∑ –ª–∞–±–æ—Ä–∞—Ç–æ—Ä—ñ—ó‚Ä¶ –Ü –æ—Å—Ç–∞–Ω–Ω—î –≤–∏—è–≤–ª—è—î—Ç—å—Å—è –º–æ–∂–µ –±—É—Ç–∏ –≤–∏–∫–æ—Ä–∏—Å—Ç–∞–Ω–µ –Ω–µ –ª–∏—à–µ –∑ –¥–æ–±—Ä–∏–º–∏ –Ω–∞–º—ñ—Ä–∞–º–∏. –ü—ñ–¥ —á–∞—Å –ø–µ—Ä–µ–≥–ª—è–¥—É –¥–æ–≤–µ–¥–µ—Ç—å—Å—è –ø–æ–±—É–≤–∞—Ç–∏ —É —Å–Ω–∞—Ö –∫—ñ–ª—å–∫–æ—Ö –ª—é–¥–µ–π, –∞ –≤–∏ —Å–∞–º—ñ –∑–Ω–∞—î—Ç–µ —è–∫—ñ –≤–æ–Ω–∏ –±—É–≤–∞—é—Ç—å –∫—Ä–µ–π–∑—ñ üôÇ

## –ú–∞—Ä–Ω–æ –≤–∏—Ç—Ä–∞—á–µ–Ω–∏–π —á–∞—Å

![07-Ghost](http://res.cloudinary.com/dsic6qnnl/image/upload/c_crop,h_250,w_250,x_75,y_0/h_150,w_150/v1503359585/07-Ghost14_pt8hgj.jpg "07-Ghost")

–ù—É —ñ —Ç—Ä–∞–¥–∏—Ü—ñ–π–Ω–∞ —Ä—É–±—Ä–∏–∫–∞ –∑ –ø–æ–≤–Ω–∏–º –≤—ñ–¥—Å—Ç–æ—î–º –Ω–∞ —è–∫–∏–π —è –Ω–µ —Ö–æ—á—É –≤–∏—Ç—Ä–∞—á–∞—Ç–∏ –±–∞–≥–∞—Ç–æ —á–∞—Å—É.

[07-Ghost](http://myanimelist.net/anime/5525/07-Ghost). –£–±–æ–≥–∏–π —Ñ—É—Ñ–µ–ª –∑ —è–∫–∏–º–∏—Å—å —è–æ–π–Ω–∏–º–∏ –Ω–∞—Ö–∏–ª–∞–º–∏, –¥–∏—Ç—è—á–∏–º –Ω–µ–∞–¥–µ–∫–≤–∞—Ç–Ω–∏–º —Å—é–∂–µ—Ç–æ–º —ñ –Ω–µ–∑—Ä–æ–∑—É–º—ñ–ª–∏–º –∫—ñ–Ω—Ü–µ–º (—Ç—É–ø–æ –æ–±—Ä–∏–≤–∞—î—Ç—å—Å—è –Ω—ñ–±–∏ –ø–æ—Å–µ—Ä–µ–¥–∏–Ω—ñ). –î—É–∂–µ —à–∫–æ–¥—É—é, —â–æ –Ω–µ –∫–∏–Ω—É–≤ –ø—ñ—Å–ª—è –ø–µ—Ä—à–æ—ó –∂ —Å–µ—Ä—ñ—ó.

–ù—É —ñ —É—Å–µ –Ω–∞ —Å—å–æ–≥–æ–¥–Ω—ñ, –±–æ –≤–∂–µ –≤—Ç–æ–º–∏–≤—Å—è –¥—Ä—É–∫—É–≤–∞—Ç–∏. –û—Ä—Ñ–æ–≥—Ä–∞—Ñ—ñ—á–Ω—ñ, –ø—É–Ω–∫—Ç—É–∞—Ü—ñ–π–Ω—ñ, –≥—Ä–∞–º–∞—Ç–∏—á–Ω—ñ —Ç–∞ —ñ–Ω—à—ñ –≤–∏–¥–∏ –ø–æ–º–∏–ª–æ–∫ –ø–æ–≤–∏–ø—Ä–∞–≤–ª—è—é –ø—Ä–∏ –Ω–∞ –≥–æ–¥—ñ üôÑ
