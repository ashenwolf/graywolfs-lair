---
title: "Atlas Shrugged: Part I (Movie)"
date: 2011-11-08
tags: ["movie", "philosohphy", "кіно"]
lang: ua
---

І раз вже зайшла мова про кінематограф… Мну на днях ще продивився екранізацію першої частини “Атлант розправив плечі” Айн Ренд (про книжку я вже [писав раніше](http://graywolf.org.ua/2010/10/09/who-is-john-galt/)) – благо вона вона вже з’явилася в торрентах ^\_^

Але після перегляду я зрозумів чого у неї такий [низький рейтинг на IMDB](http://www.imdb.com/title/tt0480239/): його критикували як ті, кому книжка не сподобалась (що цілком зрозуміло – у соціалістично налаштованих вона викликає butthurt), так і у тих кому вона сподобалась. По очевидній причині: фільм вийшов ні про що. Тим, хто книжку не читав там взагалі нічого не буде зрозуміло. Навіть в самому банальному сюжеті, я вже не кажу про якісь там філософські ідеї, адже автори сценарію і не намагались хоч якось адаптувати і спробувати хоч якось втиснути в кіно основні тези висловлені у довгих (і дуже ідеалізованих) монологах типу [промови Франциско про гроші](http://vityok.livejournal.com/138046.html), а натомість взяли фрагменти вибірково. При цьому гіперболізованість персонажів кидалася у очі ще більше і від того ще більше дратувала. Я тепер розумію, чому Ренд хотіла зняти саме серіал: з повнометражки толку – нуль. Просто набір штампів, що викликає відразу при перегляді.

Ось, мабуть, самий нормальний і більш-менш повний епізод з усього – не дивно що вони для затравки виклали його в інет. А тепер уявіть якого рівня тоді все інше. Інколи інді-фільми це такий відстій…
