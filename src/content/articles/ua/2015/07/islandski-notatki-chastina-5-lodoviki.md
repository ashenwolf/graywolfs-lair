---
title: "Ісландські нотатки. Частина 5: Льодовики"
date: 2015-07-05
tags: ["Ісландія", "Мандрівки", "Фото", "Льодовики", "Скафтафелл", "Свартіфосс", "Ватнайокуль", "Фйяллсарлон", "Йокульсарлон", "travel"]
lang: ua
category: travel
image: "https://c2.staticflickr.com/4/3895/14573765690_f592ed5688_h.jpg"
---

![Ватнайокуль](https://c2.staticflickr.com/4/3895/14573765690_f592ed5688_h.jpg)

На цей день основною метою нашої подорожі було відвідати найвідомішу частину Ісландії - льодовики - які, власне, і дали назву всій країні.

З кемпінгу ми за пару годин доїхали до місця звідки починались екскурсії, але спізнились і група вийшла у нас перед носом. Але як виявилося потім, насправді нам навіть пощастило, адже наступний тур на льодовик куди ми вже попали був персональним: ми були єдиними його учасниками. Але про це трохи пізніше.

Аби згаяти час ми пішли до національного парку Скафтафелл дивитись водоспад Свартіфосс, який хоч і не дуже високий, але має дуже цікаву текстуру з каміння. По дорозі до Свартіфосу було ще кілька неймовірно гарних і високих водоспадів, але я не пам'ятаю їх назв.

![Скафтафелл](https://c1.staticflickr.com/3/2919/14573811118_c84daa0b4e_h.jpg)

![Скафтафелл](https://c2.staticflickr.com/4/3838/14760117212_2fc2130e57_h.jpg)

Біля самого Свартіфосу ми трохи затримались і мусили швиденько бігом повертатись. Аню ми залишили далі дивитись цікавинки природного парку, бо з нами на льодовик вона йти не захотіла...

![Водоспад](https://c1.staticflickr.com/3/2908/14760112182_b28634ed28_h.jpg) ![Свартіфосу](https://c2.staticflickr.com/6/5577/14780314343_3ab67a5065_h.jpg)

Добігли до початку туру льодовиком Ватнайокуль (Vatnajokull) ми якраз вчасно. Там з нас взяли грошей (тур на льодовик коштував близько 100 євро), дали спорядження (кішки та льодоруб), провели короткий інструктаж як цим усім користуватись посадили на автобус і ми собі поїхали. Здалеку ти наче і розумієш наскільки він великий, але лише ступивши туди розумієш всю велич цієї природної льодяної конструкції. Власне це як гори, але із каміння замість льоду.

![Лід](https://c2.staticflickr.com/6/5565/14780315583_3b2f75fc69_h.jpg)

![Ватнайокуль](https://c2.staticflickr.com/4/3848/14760125622_2b52378b26_h.jpg)

![Ватнайокуль](https://c2.staticflickr.com/4/3923/14760458415_4b3bad59b3_h.jpg)

Сам лід переливається кольорами. Місцями сірий від сажі - це результат виверження вулкану кілька років тому. Звичайний білий - там де лід багатий киснем. І, нарешті, найгарніший - блакитний лід там де вода спресована настільки, що там нема бульбашок кисню. Сам льодовик постійно рухається на кілька сантиметрів за день. Із-за цього ландшафт його постійно змінюється. Наш гід розповідав, що якось повів групу на озеро яке бачив пару тижнів тому, але коли вони прийшли виявилося, що озера вже нема.

![Ватнайокуль](https://c2.staticflickr.com/4/3897/14573830638_16209803e0_h.jpg)

![Ватнайокуль](https://c2.staticflickr.com/4/3896/14573801649_63fce7331c_h.jpg) ![Ватнайокуль](https://c2.staticflickr.com/6/5587/14737452056_95c5db8977_h.jpg)

Взагалі у нас був дуже цікавий гід, який розповідав про всякі цікаві штуки. Наприклад про те, що ісландська мова майже не змінилася з часів вікінгів із-за ізоляції і тому ісландці можуть читати старі скандинавські епоси в оригіналі в той час як в Данії, наприклад для вивчення цієї мови є цілі факультети. Показував як піднімають важченні брили льоду при рятувальних операціях, тощо. Коротше кажучи ми були дуже задоволені нашою двогодинною вилазкою :) Здається це було організовано ось цими чуваками: [Icelandic Mountain Guides](https://www.mountainguides.is/).

Повернувшись назад ми дочекались Аню і збігали подивитись на ще один льодовик, але вже не лазили по ньому, а просто пофоткали зверху зі скелі.

![Ватнайокуль](https://c2.staticflickr.com/4/3850/14573832908_989cc288ba_h.jpg)

![Ватнайокуль](https://c2.staticflickr.com/6/5565/14780331893_fb3f167863_h.jpg)

Останнім пунктом цього дня було озеро Йокульсарлон, яке відоме своїми плавучими льодами (такими собі міні-айсбергами). По дорозі ми, правда надибали ще одне подібне озеро, але значно менше за розмірами: Фйяллсарлон (Fjallsárlón).

![Фйяллсарлон](https://c2.staticflickr.com/6/5570/14573773470_419686db9e_h.jpg)

![Фйяллсарлон](https://c2.staticflickr.com/4/3914/14760470445_5042da1202_h.jpg)

![Фйяллсарлон](https://c2.staticflickr.com/4/3863/14757291951_f331c03358_h.jpg)

![Фйяллсарлон](https://c2.staticflickr.com/4/3837/14758124874_bea6153470_h.jpg)

Оскільки ми прибули досить пізно, то на жаль не встигли на тур на катері по озеру. Але насправді я не думаю, що ми багато втратили: в травні місці льоду там ще забагато як на мене. Тим не менш, воно все одно гарне і варте уваги.

![Йокульсарлон](https://c2.staticflickr.com/4/3915/14573822389_8e6747e9e9_h.jpg)

![Йокульсарлон](https://c2.staticflickr.com/6/5555/14737472686_1430605c0e_h.jpg)

![Йокульсарлон](https://c2.staticflickr.com/4/3837/14757298121_d00b940948_h.jpg)

![Йокульсарлон](https://c2.staticflickr.com/4/3919/14757299711_8fd7ffd136_h.jpg)

![Йокульсарлон](https://c2.staticflickr.com/4/3853/14573850318_5a3d873ce1_h.jpg)

Засинали в кемпінгу ми вже досить пізно, а на наступний день нас ще чекав один довгий переїзд (один з найдовших, якщо не самий довший). Але це вже друга історія...
