---
title: "Ісландські нотатки. Частина 7: Північний захід Ісландії"
date: 2015-07-19
tags: ["Ісландія", "Мандрівки", "Фото", "Асбіргі", "Хльйодаклеттар", "travel"]
lang: ua
category: travel
image: "https://farm6.staticflickr.com/5594/14643910820_63f0c09332_h.jpg"
featured: true
---

Ця частина Ісланді, як на мене, найбільш обділена цікавими місцями (або ми до них не доїхали), але все ж варта уваги в першу чергу парком Асбіргі.

Після неймовірних фіордів і гарної погоди попереднього дня цей став в прямому сенсі холодним душем: типова мряка, довгі переїзди... Метою на цей день було дістатись із містечка Вопнафйордур до кемпінгу напівдорозі між Хусавіком та озером Міват, а по дорозі було всього пара визначних місць та й ті були вже в другій половині дня.

З цікавого, що сталось в першій половині мені згадується лише обід в одній з придорожніх кафешок, де ми чи не вперше побачили в Ісландії людину, яка не розмовляла англійською і мусила вати колегу, аби прийняти замовлення. Ну а їжа як завжди в Ісландії дорога і смачна :)

Першим же цікавим місцем по дорозі був парк-каньйон Асбіргі (Asbyrgi). Він цікавий тим, що за легендою він утворився, коли Слейпнір (восьминогий кінь Одіна) торкнувся копитом землі і тому він має форму підкови. Сам парк в дальньому кінці досить цікавий, з мальовничим озерцем... Але погода була так-собі, тому фото майже нема.

![Асбіргі](https://farm6.staticflickr.com/5594/14643910820_63f0c09332_h.jpg)

![Асбіргі](https://farm4.staticflickr.com/3870/14643996418_b6a40d858a_h.jpg)

![Асбіргі](https://farm4.staticflickr.com/3896/14643998858_60ef27009b_h.jpg)

![Асбіргі](https://farm4.staticflickr.com/3852/14850489823_a68e40f3ac_h.jpg)

![Асбіргі](https://farm4.staticflickr.com/3857/14828279044_8eb085680a_h.jpg)

Також там можна видертися на середину підкови і подивитись на каньйон зсердини так би мовити. В дальньому кінці (на апексі підкови), до речі, є коробка в якій охочі можуть залишити свій відгук.

![Асбіргі](https://farm6.staticflickr.com/5552/14643979289_339b79f7da_h.jpg)

![Асбіргі](https://farm4.staticflickr.com/3856/14644101177_54b943141f_h.jpg)

![Асбіргі](https://farm3.staticflickr.com/2938/14643982759_6c808d8b00_h.jpg)

![Асбіргі](https://farm6.staticflickr.com/5559/14830275412_3fff60c7cc_h.jpg)

Насправді каньйон тут - лише частина тектонічного комплексу. Там в інфоцентрі було більше деталей, які я зараз вже не пригадаю, але здається колись через цей каньйон текла річка, яка зараз обтікає його трохи збоку, і на якій стоїть найпотужніший (тобто найбільш повноводний) водоспад Європи. Але його ми побачимо лише за пару днів. А ми тим часом відправились в інший парк Хльйодаклеттар (Hljódaklettar), який стоїть приблизно між Асбіргі та Детіфоссом. Там є всякого роду цікаві каменючки. Під'їхати до нього можна машиною, але до визначних місць доведеться йти пішки. Там є багато маршрутів (були навіть на пару днів), але ми за браком часу ходили тільки найкоротшими.

![Асбіргі](https://farm6.staticflickr.com/5585/14643930400_27009fc26f_h.jpg)

![Асбіргі](https://farm3.staticflickr.com/2922/14850503813_a8cb8319b2_h.jpg)

![Асбіргі](https://farm6.staticflickr.com/5589/14827568461_64ad5b2b31_h.jpg)

Повертаючись назад ми зустріли похилого віку російськомовну пару з Ізраїлю :) Ну а так далі день пройшов просто у марш-кидку до кемпінгу. Аби нормально виспатися, ми приїхали в кемпінг порівняно завчасно і навіть змогли скористатись пральною машинкою, що було дуже в тему, оскільки з нашого приїзду пройшов тиждень. По дорозі лише на кілька хвилин заскочивши в місто Хусавік, яке вважається китовою столицею Ісландії. Але кити - це тема наступного дня ;)
