---
title: "Ісландські нотатки. Частина 2: Золоте кільце"
date: 2015-05-04
tags: ["Ісландія", "Мандрівки", "Фото", "Золоте Кільце Ісландії", "Гульфосс", "Гейзір", "Строккур", "Тінгвеллір", "travel"]
lang: ua
category: travel
image: "https://farm3.staticflickr.com/2935/14388214838_1a1b7f620a_h.jpg"
---

Золоте кільце Ісландії - це порівняно коротенький маршрут, який дозволяє за день подивитись кілька найвідоміших місць: водоспад Гульфосс, територію Гейзер (яка дала назву цьому явищу) та національний парк Тінгвеллір, де сходяться американська та європейська тектонічні плити.

На третій день ми нарешті вирушили в подорож. Спочатку Фер з'їздив у Кефлавік за машиною. Там нас чекав приємний сюрприз: ми бронювали Hyundai i30, але їх не було, тому нам дістався паркетник Renault Duster (без доплати ;)). Насправді це був величезний подарунок, адже частина доріг в Ісландії вимагає повнопривідне авто (в теорії якщо їздити по тих дорогах не на 4х4 можна нарватись на штраф від орендодавця), що різко збільшило наші можливості у виборі доріг і взагалі я зараз не розумію чи ми з усіма нашими речами влізли б у i30.

Затарившись харчами у останньому на виїзді з міста супермаркеті, під Highway to Hell ми помчали на зустріч Ісландській глибинці.

> Якось так ми зараз мандруємо :) [pic.twitter.com/MOVUt8W7cH](http://t.co/MOVUt8W7cH)
> 
> — Sergii Gulenok (@ashenwolf) [29 Травень 2014](https://twitter.com/ashenwolf/status/472109476146061312)

Більшу частину дороги краєвиди виглядають десь так. Каміння й мох під ногами і гори на обрії.

![Ісландія](https://farm4.staticflickr.com/3855/14388377107_0b138c2320_h.jpg)

Першим пунктом нашого відвідування був національний парк Тінгвеллір. Він є цікавим місцем з двох причин: по-перше, там проходить стик Євро-Азійської та Північно-Американської тектонічних плит. По-друге, саме в цьому місці засідав перший Ісландський парламент (перший в світі, до речі).

![Тінгвеллір](https://farm3.staticflickr.com/2917/14574012302_145b73b516_h.jpg)

![Тінгвеллір](https://farm4.staticflickr.com/3920/14388380387_5bd03992be_h.jpg) ![Тінгвеллір](https://farm4.staticflickr.com/3908/14388186818_1fc46377fd_h.jpg)

Загалом Тінгвеллір дуже мальовнича територія, є де полазити та пофоткати. Якщо ж відійти трохи в бік туристичної тропки можна побачити кришталево прозору водойму глибиною, здається, в пару десятків метрів, але дно якої чудово видно (воно блищить від монеток).

![Тінгвеллір](https://farm4.staticflickr.com/3892/14388140680_5e2fbcfb26_h.jpg) ![Тінгвеллір](https://farm4.staticflickr.com/3856/14594911853_b1c8966ec5_h.jpg)

Після Тінгвелліра ми попрямували до території Гейзер, яка дала назву однойменному явищу. Вже на підходах до нього помітно: тут гаряче. Струмки води, що течуть по боках пішохідної доріжки добряче парують і взагалі то тут, то там з землі просто фігачить під тиском водяний пар.

![Гейзер](https://farm4.staticflickr.com/3892/14574819955_c7c03e31df_h.jpg)

![Гейзер](https://farm4.staticflickr.com/3880/14388157680_f6bdf8e781_h.jpg)

Сам Гейзер бризкає водою раз на кілька десятків років, а от його молодший брат Строккур вивергається кожні 4-6 хвилин. Висота водяного стовпу Строккура близько 20 метрів, а вода коли падає зверху на землю вже прохолодна. Ми одного разу попали під такий гейзерний дощ і не зварилися, хоча сусіди-туристи зі штатів неабияк за нас хвилювались.

![Строккур](https://farm4.staticflickr.com/3909/14574032322_16f6a5cd50_h.jpg)

![Гейзер](https://farm3.staticflickr.com/2896/14551743386_aea855f26f_h.jpg) ![Строккур](https://farm4.staticflickr.com/3887/14388208949_a4ab976441_h.jpg)

![Строккур](https://farm4.staticflickr.com/3897/14573066634_df6b8dd0bd_h.jpg) ![Строккур](https://farm3.staticflickr.com/2900/14551737266_4bb32ca0a5_h.jpg)

![Гейзер](https://farm4.staticflickr.com/3835/14574821695_6f92903fe5_h.jpg)

Останнім пунктом нашої подорожі був водоспад Гульфосс (Золотий водоспад з Ісландської). Туди ми приїхали майже опівночі, але як бачте по фотографіях, там було не дуже темно :) Зате шумить він добряче. У самого водоспаду два оглядові майданчики: біля самого нього і трохи вище.

![Гульфосс](https://farm4.staticflickr.com/3890/14574035462_aaabfd829c_h.jpg)

![Гульфосс](https://farm3.staticflickr.com/2935/14388214838_1a1b7f620a_h.jpg)

![Гульфосс](https://farm4.staticflickr.com/3848/14573084454_4cc0c6620f_h.jpg) ![Гульфосс](https://farm6.staticflickr.com/5582/14574839355_7ee95da10c_h.jpg)

Пізно вночі ми добралися до нашого першого кемпінгу. Там стояло ще кілька машин, чи точніше домів на колесах. Ісландією мандрують здебільшого саме так і кемпінги там обладнані саме для них. Інколи це було трохи проблемою, бо біля машини часто стирчала лише трьохфазна розетка для автодомів, тому нам доводилось свою електроніку заряджати у майже завжди санвузлах :) Перша ніч в наметі в Ісландії була дуже цікава, бо шум від птахів там геть інший: вони видають якісь геть інші звуки, але стомлені від насиченого дня ми заснули майже одразу.

Ранок наступного дня був сонячним і здавалось ніщо не віщувало біди. Але це вже інша історія.

> Зараз у кемпінгу :) [pic.twitter.com/GrzWu4MxZ8](http://t.co/GrzWu4MxZ8)
> 
> — Sergii Gulenok (@ashenwolf) [30 Травень 2014](https://twitter.com/ashenwolf/status/472303260775514112)
