---
title: "Ісландські нотатки. Частина 4: Водоспад Скогафосс та мис Дірхолей"
date: 2015-05-05
tags: ["Ісландія", "Мандрівки", "Фото", "Торсморк", "Ейяф'яллайокулль", "Скогафосс", "Дірхолей", "travel"]
lang: ua
category: travel
image: "https://farm6.staticflickr.com/5588/14756722901_546c5cbb22_b.jpg"
---

Цей день для мене був видатним, оскільки я вперше побачив тупіка, улюблену в дитинстві пташку з відомої книжечки "Мир вокруг" :) Хоча ми тупіків називали більш милозвучно: паффінами - на на англійський манер.

Цей день в певному сенсі для ранок цього дня став для мене невеликим розчаруванням. Одним з місць які я хотів відвідати був гірський масив Торсморк. Він порівняно невисокий, але звідти відкриваються чудові краєвиди. Одне з [відомих фото](https://500px.com/photo/45656806/first-contact-by-max-rive), якою часто ілюструють Ісландію зроблена саме там. Але, на жаль, попасти туди не вийшло. Справа в тому, що ми їхали в кінці травня, а це ще навіть не початок туристичного сезону і багато доріг або були ще завалені снігом, або через них текли широкі гірські струмки-ріки, які не відомо чи взяв би наш Duster (і ми не пробували, бо по-перше не могли дозволити собі ризикувати машиною на самому початку мандрівки, а по-друге боялись можливого штрафу). Тому проїхавши трохи північніше водоспаду Сельяландсфосс нас зупинив досить широкий струмок. Ми довго думали чи варто його форсувати, але місцеві, які повертались рекомендували не ризикувати: сказали, що рівень води непевний і якщо зараз там було до 30-40 см глибини, то на час нашого повернення могло бути суттєво більше. Коротше кажучи, вирішили не випробовувати долю з "водою в карбюраторі" (с) анекдот.

![Торсморк](https://farm3.staticflickr.com/2918/14733307306_146349dafa_b.jpg)

![Торсморк](https://farm6.staticflickr.com/5557/14759538482_d70531a0f0_b.jpg)

Машини, що таки форсували річку виглядали вельми яскраво.

![Торсморк](https://farm4.staticflickr.com/3888/14573418897_fc41890926_b.jpg)

Але чесно кажучи ми ще не покидали спроб подивитись на Ісландські краєвиди згори і на шляху назад знайшли заїзд на плато Ейяф'яллайокулль (Eyjafjallajökull). До речі, це те саме всесвітньо відоме плато на якому кілька років тому вивергався вулкан, що тимчасово паралізував авіаційний рух в Європі. Заїхали ми правда недалеко, лише поки під колесами був гравій, а коли почався лід, то довелось повернутись. Зате насолодились марсіанськими пейзажами.

![Ейяф'яллайокулль](https://farm3.staticflickr.com/2917/14573220759_69090b2730_b.jpg)

Повернувшись назад на основну дорогу і проїхавши кілька кілометрів в напрямку наступного водоспаду ми знову з неї з'їхали аби подивитись на новіший і тому значно менш відомий експонат: залишки американського літака, який здійснив аварійну посадку на ісландському узбережжі ще в 70х роках (всі вижили якщо що).

![](https://farm3.staticflickr.com/2927/14573239978_b31914216e_b.jpg)

Наступним пунктом нашого плану був інший відомий водоспад: Скогафосс. Що цікаво там є сходинки наверх і можна його розгледіти як зверху, так і знизу. А ще там літа купа чайок, причому враховуючи висоту водоспаду вони літають здебільшого знизу. А ще там досить людно і я дивуюсь як я зміг зробити пару кадрів без людей :)

![Скогафосс](https://farm3.staticflickr.com/2901/14573425807_1bb9f12601_b.jpg)

!\[Скогафосс\](https://farm4.staticflickr.com/3900/14756701241\_bd9f5f3c6d\_b.jpg) !\[Скогафосс\](https://farm4.staticflickr.com/3862/14573430427\_2537206dfd\_b.jpg)

![Чайка](https://farm6.staticflickr.com/5552/14736880396_53e5fdcb26_b.jpg)

![Скогафосс](https://farm6.staticflickr.com/5558/14573233189_da03b550ff_b.jpg)

Останнім визначним пунктом нашої мандрівки на цей день був мис Дірхолей. Він відомий в першу чергу своїми "чорними пляжами" з магматичного походження гальки і тим, що це найпівденніша точка Ісландії. А ще там дуже гарні скелі, об які розбиваються величезні океанські хвилі. До маяку ми, правда, не дійшли, бо нормальної дороги не знайшли, а стежки були закриті, бо там якраз був сезон гніздування птахів.

![Дірхолей](https://farm6.staticflickr.com/5568/14573192730_fbb2f6451b_b.jpg)

![Дірхолей](https://farm4.staticflickr.com/3843/14573195380_a2c7f40254_b.jpg)

![Дірхолей](https://farm6.staticflickr.com/5554/14573443407_0769aa3281_b.jpg)

![Дірхолей](https://farm6.staticflickr.com/5552/14756719281_94f4480da5_b.jpg)

![Дірхолей](https://farm6.staticflickr.com/5593/14757559344_ed8f0b82a3_b.jpg)

І, до речі, про птахів. Ось він, паффін, мій улюбленець з дитинства: я його таки сфоткав :) Я взагалі бігав їх фотографувати де тільки міг з чого постійно кепкував Ростик (якому вони вже просто остогидли на другу половину подорожі :) ). Ну і чайок там теж, як і скрізь по Ісландії трохи більше ніж дофіга.

![Тупик](https://farm6.staticflickr.com/5588/14756722901_546c5cbb22_b.jpg)

!\[Тупик\](https://farm4.staticflickr.com/3835/14573249769\_ac9f49bfc2\_b.jpg) !\[Чайки\](https://farm3.staticflickr.com/2930/14757552434\_84479f6626\_b.jpg)

А паффін, що на фото, був просто місцевою зіркою, який збирав увагу всіх фотографів. Він кожні 3-5 хвилин виходив з нірки, півхвилини позував перед камерами і заходив назад :)
