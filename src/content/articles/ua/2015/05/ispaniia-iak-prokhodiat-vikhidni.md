---
title: "*Ready4Review* Іспанія: як проходять вихідні"
date: 2015-05-10
tags: ["life", "travel"]
lang: ua
category: travel
draft: true
---

Важко уявити Іспанію без годин сієсти. Під час вихідних це стає особливо помітно: частина закладів і так не працює через вихідні дні, частина працює лише зранку, а частина тільки ввечері. Вперше потрапивши до Валенсії і побачивши, що поїсти о 5й годині нема де, я купувала їжу "take away" у "Taco Bell" :)

До речі, до того моменту я думала, що Бельгія країна, в якій магазини і пекарні працюють в на диво не зручний час: відкриваються дуже рано і до 5ї години вечора максимум. Як потім я зрозуміла, то це нормально для Європи - всі працюють так, щоб мати власний час і приділяти його своїм близьким. Магазини та ресторани, що працюють 24 години, дорожчі, і в них здебільшого працюють іммігранти, або європейці, яким дуже треба гроші. Щодо Іспанії, а саме Валенсії, то тут є невелика кількість закладів, що працюють нон-стоп, але вони здебільшого орієнтовані на туристів і таким чином мені вони нецікаві :) Тому, знайшовши супермаркет, що ще працює у суботу, і затарившись продуктами на 2 дні, пріоритет був відданий пляжу та парку.

Перший день у Валенсії був на пляжі. Він дивує тим, що він дуже довгий (десь 30 км), бо складається з [Platja la Malvarrossa](https://www.google.com.ua/url?sa=t&rct=j&q=&esrc=s&source=web&cd=6&cad=rja&uact=8&ved=0CDEQFjAF&url=http%3A%2F%2Fes.wikipedia.org%2Fwiki%2FPlaya_de_la_Malvarrosa&ei=TQ1iVa_0E4b5ygP67oCwCQ&usg=AFQjCNGdXbo9sb6mxedtIBLKZMrSrlMVyg&sig2=DWjO_6N0mkOyIEHCBO6b8Q), [Playa Puebla de Farnals](http://es.wikipedia.org/wiki/Puebla_de_Farnals), і пляж без назви, який все ще можна бачити з Валенсії [Playa](https://www.google.com.ua/maps/place/Playa,+Valencia,+Spain/@39.6073843,-0.2644456,15z/data=!4m2!3m1!1s0x0d603f0100c23d2b:0x550593dd35bd962b). Радує те, що всі пляжі безкоштовні й відкриті, а крім того досить чисті. Знайти бичок - велика рідкість, і мені так не пощастило. Іспанці на пляжі дуже різні, але всі такі іспанці :) Милі, дуже говорливі, і їх завжди не менш ніж троє. Мені здається вони взагалі по-одному не ходять тому що побалакати буде нема з ким.

Вода на диво вже тепла. Не кажучи про те, що людина, яка дуже любить море просто жила там пару годин, то я навіть трохи поплавала. Я мерзлячка, тому в принципі думала, що купальник у травні це зайві забави для мене, але виявилось, що море вже тепле навіть для мене.

У Валенсії дуже класне узбережжя, пляжем можна йти дуже довго і просто робити паузи заходячи до води. Море дуже чисте, але берег мілкий. Для того, щоб дійти до глибини треба йти хвилин зо п'ять напевно. Через те на пляжі дуже багато людей з дітьми, а також молодих людей, що грають у різні активні види спорту. Також на цьому березі можна потренуватись кататись на серфі, та ганяти та яхті чи віндсьорфі. Ще з плюсів: пляжі не завалені лежаками та парасольками для аренди. Тобто є кілька таких місць, але вцілому це просто пісок і море. Особисто для мене це - ідеально, але, звичайно, для людей, що люблять бути там в спеку, а не просто насолоджуватись краєвидами, це мінус. Бо на пляж треба обов'язково брати все проти сонця, включно з парасолею.

Пляж з _гарячим_ пісочком, довгою і гарною набережною, яку прикрашають ресторанчики і декілька магазинів, таких як [Ale-hop](http://en.ale-hop.org/). Там можна дешево придбати парасольку (10 євро), капелюшок, купальники, креми від засмаги та інші дрібниці, котрі ви могли забути вдома. Все це за цінами до 15 євро.

Крім того, на набережній є низка ресторанів, які за 14-20 євро з людини пропонують поїсти (ціна за меню, тобто перше, друге і напої). У багатьох ресторанчиках на пляжі є _WiFi_, але у вихідні дні я вирішила не експериментувати і не сидіти там з ноутом. Для іспанців у Валенсії взагалі це не рідний формат закладу: як можна сидіти в ресторані, НЕ гучно розмовляти, НЕ їсти показуючи всі свої емоції від страви, а просто сидіти в інеті :) Хочу дочекатись понеділка, і все ж таки попрацювати з пляжу.

Через те, що перспектива засмагати для мене ніколи не була цікавою, мою увагу привернули такі речі, як серфінг, віндсерфінг, падл та інші активності на пляжі Валенсії.  
Ось що можна робити:

*   [Mediterranean Surf](http://www.mediterraneansurfschool.com/) - один тиждень навчання коштує 140 євро, можна обрати або серфінг, падлінг або скейтинг. На сайті пишуть, що існують вікові обмеження від 7 до 17 років, але на місці такого я не бачила.
*   Перший пляж [Platja la Malvarrossa](https://www.google.com.ua/url?sa=t&rct=j&q=&esrc=s&source=web&cd=6&cad=rja&uact=8&ved=0CDEQFjAF&url=http%3A%2F%2Fes.wikipedia.org%2Fwiki%2FPlaya_de_la_Malvarrosa&ei=TQ1iVa_0E4b5ygP67oCwCQ&usg=AFQjCNGdXbo9sb6mxedtIBLKZMrSrlMVyg&sig2=DWjO_6N0mkOyIEHCBO6b8Q) знаходиться біля порту Валенсії, але мабуть правильніше назвати це місце маріной [Marina Real Juan Carlos I](http://www.marinarealjuancarlosi.com/?lang=en). Сама маріна представляє собою дуже гарний "музей-виставку" яхт, катерів і великих шхун. Вхід на більшість причалів відкритий, тому ми із задоволенням полазили і пофоткали всю ту красу. Дуже зручно поруч розташована стоянка автомобілів, і дуже багато місцевих знімають яхти на цілі вихідні всією родиною.

Можна так само зняти великий катер для вечірок (декілька таких пропливали мимо :) і судячи з музики та галасу - там так само дуже весело :)

Коли ходили і дивились яхти, мою увагу найбільше приковували такі як [Bavaria](http://www.bavaria-yachtbau.com/) та [Hansa](https://www.hanseyachts.com/gb). І якщо [Bavaria 37](http://www.bavaria-yachtbau.com/sailing-yachts/cruiser-line/cruiser37.html) вже була мені знайома (хоча б назва, і трошки певні характеристики), то Hansa XXX стала відкриттям.

Мабуть Hansa була набагато новіша, тому Bavaria, яка до цього справляла на мене враження, поруч з Hansa зовсім перетворилась на корито. Hansa була просто блискуча гарнюня, яка ніжилась на сонечку і відблискувала сонячними зайчиками, коли я її фоткала - такий чистий був борт. Крім того, Hansa була більша за Bavaria. Не набагато, але як раз такий розмір, щоб і не хилитало сильно, і щоб не було стрьомно керувати. Дуже хотілось подивитись, як вона ходить, але, на жаль, вона стояла і лиш чекала, аби вийти в море.

Крім того, що біля пляжу можна подивитись на яхти, там ще є велике "чортове" колесо, з якого видно все місто. Колесо досить високе, і дуже відрізняється від такого колеса в Україні чи Бельгії. Воно чисте, світле, яскраво біле і кожна кабінка має свій кондиціонер для того, щоб народ катався на ньому не тільки вночі :) Фотки з видом на місто навіть через скло вийшли непогані, але ще краще було видно маріну і нескінченне море з протилежного боку кабінки. Незважаючи на недешеву ціну (7 євро для Валенсії - це багато), катають вас за ці гроші 2 рази. Кожна кабінка облаштована власним кондіціонером, місця в кабінці вистачить на 6х людей, але іспанці не економлять і саджають по 2 людини :)

Біля колеса знаходиться дитячий майданчик, і майданчик-траса для сегвеїв. Ми навіть бачили змагання парне - виглядає досить прикольно, але мене така штука не дуже привабилює :) Такий гарний вид і яхти з катерами, що підстрибували на теплій морський воді стали дуже гарним закінченням першого дня у Валенсії.
