---
title: "Ісландські нотатки. Частина 8: Хусавік, паффіни і кити"
date: 2015-09-08
tags: ["Ісландія", "Фото", "Мандрівки", "Грьйотая", "Кити", "Хусавік", "Паффіни", "travel"]
lang: ua
category: travel
image: "https://farm4.staticflickr.com/3856/14761082038_9bf8e4a9c3_b.jpg"
---

![Паффін](https://farm4.staticflickr.com/3856/14761082038_9bf8e4a9c3_b.jpg)

Кити! Якщо будете в північній частині Ісландії, ви просто зобов'язані сходити на "Whale Watching Tour". Так, це дорогувато (у сезон - до 100 євро за дорослого), але воно того варте.

Цього дня ми вже зранку відправились до містечка Хусавік. Цього дня нам просто неймовірно пощастило з погодою. Власне, це був другий сонячний день в Ісландії взагалі і перший з того часу як ми виїхали із Рейк'явіка.

![Сонячна Ісландія](https://farm4.staticflickr.com/3877/14761075248_f05248620e_b.jpg)

Це типове для півночі Ісландії риболовне місто. Але відоме воно в першу чергу тим, що з нього відправляються самі круті китоглядні тури (Whale Watching Tours). Але навіть незважаючи на це, саме місто вельми симпатичне і було першим із бачених мною Ісландських міст із натяком на стару мімімішну архітектуру. Як-от наприклад ця церква навпроти порту:

![Церква в Хусавіку](https://farm6.staticflickr.com/5573/14924722256_063d5c97ef_b.jpg)

Попередні дні по дорозі ми назбирали купу флаєрів з інфоцентрів і по дорозі до порту вибирали з якою конторою ми таки підемо. Зупинилися на китоглядному турі від ["Gentle Giants"](http://www.gentlegiants.is/tours-and-bookings/gg1-whale-watching/) ("Лагідні Гіганти" :) ). Це був на той момент найдорожчий, але він вартував того, оскільки на відміну від інших компаній, тут тури велися на швидкісних моторних човнах на надувній подушці "Зодіаках", що значно збільшувало можливість побачити кита ближче. Але у інших контор були свої "плюшки": так, у однієї з них це був тур на вітрильнику, але з їжею та напоями:

![Тур на вітрильнику](https://farm4.staticflickr.com/3901/14761024189_867494faf5_b.jpg)

Тим часом наш Зодіак повернувся з попереднього туру і чекав поки ми закінчимо інструктаж та перевдягання:

![Порт Хусавік](https://farm4.staticflickr.com/3874/14947340812_96c2d2a7b6_b.jpg)

Після одягання водовідштовхуючих костюмів та жилетів ми залізли в човен і погнали у відкрите море. Катання на Зодіаку було саме по собі вже атракціоном. На великій швидкості він час від часу злітав на хвилях так. що повністю втрачав щеплення з водою і летів наче камінчик запущений "жабкою" :)

![Човен Зодіак](https://farm6.staticflickr.com/5572/14924712236_d704bc32d3_b.jpg)

Першим пунктом нашого відвідування були тим не менш не кити, а острівець повністю окупований паффінами (нагдую, що у нас паффін називається "тупік" :) ). Їх там були просто стада самі натуральні і я нарешті відвів душу вдосталь нафоткавши цих кумедних птахів.

![Паффіни](https://farm6.staticflickr.com/5590/14761019410_5fd2d2084e_b.jpg)

![Паффіни](https://farm4.staticflickr.com/3856/14761082038_9bf8e4a9c3_b.jpg)

Наш капітан постійно намагався змусити їх трохи політати пасажирам на радість: вид паффіна, який незграбно намагається підняти своє непропорційно відносно крил тіло з води - це сміх до сліз. Зате на Ютубі можна знайти купу роликів які вони водночас вправі плавці. Коротше кажучи паффін - це майже маленький пінгвін, який вміє літати :)

![Паффін намагається злетіти](https://farm4.staticflickr.com/3836/14947343672_3ee730920e_b.jpg)

Ну і нарешті окраса цього дня: їх величність кити. Ми бачили кілька їх різновидів. От це, наприклад, Fin Whale:

![Кит](https://farm4.staticflickr.com/3917/14924708026_616f8bf75e_b.jpg)

А оце Humpback Whale (вони махають хвостом, коли занурюються):

![Кит](https://farm4.staticflickr.com/3841/14947701375_5b675f432e_b.jpg)

А це найбільша тварина на світі, Blue Whale (синій кит):

![Кит](https://farm4.staticflickr.com/3895/14947702735_e9f6be7bfd_b.jpg)

![Кит](https://farm6.staticflickr.com/5582/14924716306_127b43978b_b.jpg)

![Кит](https://farm4.staticflickr.com/3882/14761161937_8e568edd02_b.jpg)

Поки кити пірнали можна було розглядати мальовничі краєвиди фіордів навкого.

![Фіорди](https://farm4.staticflickr.com/3848/14924710086_27e45a4b59_b.jpg)

Після закінчення туру ми сходили у музей китів (відвідувачам турів від gentle Giants там здається 50% знижки). Дуже раджу.

Із Хусавіка ми поїхали строго на південь до Озера Міват. Із розмов з Ісландцями ми зрозуміли, що це у них досить популярна місцина для відпочинку. Там гарно, а навколо багато всякого роду цікавих чудес природи - лише по ним можна кататись пару днів. Плюс із цікавого там знімали епізоди "за стіною" у серіалі "Гра престолів". Тому аби встигнути більше ми вирішили частину з них оглянути вже ввечері цього дня, але про обидва дні поруч з озером я напишу окремо.
