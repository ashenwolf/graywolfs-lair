---
title: "Передвиборне..."
date: 2007-09-24
tags: ["life"]
lang: ua
category: life
---

Знову ця істерія захопила всю країну. Хоча здається вона нас і не відпускає ніколи. Кажуть, що краща влада як і краща ОС – це та, яку не помічаєш. Наші “керманичі” (с) отже найгірші – нам їх показують більше аніж зірок естради. Здається, ніби в нашій країні політика переростає в мистецтво. Не знаю чому, але цього разу вона мене оминула. Чи то дається взнаки те, що моя тимчасова прописка в гуртожитку вже закінчилась, а вдома приписатись ще не встиг і тому як такий собі бомж не маю права голосувати, чи то просто я нарешті піднявся вище цього всього. Все одно. Ще після минулих виборів мну вже остаточно визначився зі своїм “кандидатом”. Він, на жаль ніколи і ні за яких обставин не виграє. В 2004 я востаннє [пішов врозріз зі своїми переконаннями](http://real-mkclub.org.ua/forum/index.php?topic=471.msg7944#msg7944) і віддав голос за людину, яку зневажав і зневажаю. В 2006-му я востаннє комусь повірив (до речі, тут в певному сенсі моя совість чиста – та партія не потрапила в парламент). Взагалі, як я вже казав, страшенно не люблю писти про політику, але [оцей допис Персиваля](http://persivalus.livejournal.com/12895.html) надихув і я дав маленьку слабинку. Соррі.
