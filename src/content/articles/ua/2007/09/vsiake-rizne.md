---
title: "–í—Å—è–∫–µ —Ä—ñ–∑–Ω–µ..."
date: 2007-09-09
tags: ["life"]
lang: ua
category: life
---

–°—å–æ–≥–æ–¥–Ω—ñ –∑–¥–æ—Ö –∑–æ–≤–Ω—ñ—à–Ω—ñ–π –∫–∞—Ä–º–∞–Ω –¥–ª—è HDD. –¢–æ—á–Ω—ñ—à–µ —è –π–æ–º—É, –∑–¥–∞—î—Ç—å—Å—è, –¥–æ–ø–æ–º—ñ–≥. –Ø–∫ —Ç–æ –∫–∞–∂—É—Ç—å: ‚Äú—Å–∏–ª–∞ –µ—Å—Ç—å ‚Äì —É–º–∞ –Ω–µ –Ω–∞–¥–æ‚Äù —ñ –º–Ω—É –ø—Ä–∏–º—É–¥—Ä–∏–≤—Å—è –ø—ñ–¥ —á–∞—Å –ø—ñ–¥–∫–ª—é—á–µ–Ω–Ω—è –∑–∞—Å—É–Ω—É—Ç–∏ USB-–∫–∞–±–µ–ª—å –≤ –∫–∞—Ä–º–∞–Ω –¥–æ–≥–æ—Ä–∏ –¥—Ä–∏–≥–æ–º –≤—ñ–¥ —á–æ–≥–æ –∫–æ–Ω—Ç–∞–∫—Ç–∏ –ø–µ—Ä–µ–ø–ª—É—Ç–∞–ª–∏—Å—å —ñ –∫–∞—Ä–º–∞–Ω –≤—Ä—ñ–∑–∞–≤ –¥—É–±–∞. –ü—ñ—Å–ª—è–∑–∞–≤—Ç—Ä–∞ –¥—É–º–∞—é –∑–¥–∞–º –≤ –≥–∞—Ä–∞–Ω—Ç—ñ–π–∫—É, –∞ –∑–∞–≤—Ç—Ä–∞ —Ç–∏–º —á–∞—Å–æ–º –∫—É–ø–ª—é —â–µ –æ–¥–∏–Ω (–∑–∞–º–æ–≤–∏–≤ [Akasa ENP2SATA SL](http://www.akasa.co.uk/akasa_english/spec_page/storage/spec_ak_enp2sata_sl.htm)) ‚Äì –≤—Å–µ –æ–¥–Ω–æ —á–µ—Ä–µ–∑ –ø–∞—Ä—É –º—ñ—Å—è—Ü—ñ–≤ –±—É–¥—É –±—Ä–∞—Ç–∏ —â–µ –æ–¥–∏–Ω HDD, –∞ —Ç–æ —è –Ω–µ –≤—Å—Ç–∏–≥–∞—é –∑–∞—Ç–∞—Ä—é–≤–∞—Ç–∏—Å—å DVD-R‚Äô–∫–∞–º–∏ —â–æ–± –ø–∏—Å–∞—Ç–∏ –≤—Å–µ –º—É–∑–ª–æ/—Ñ—ñ–ª—å–º–∏/–∞–Ω—ñ–º–µ —è–∫–µ –∫–∞—á–∞—é üòÄ –¢–∞ —ñ –Ω–µ–Ω–∞–¥—ñ–π–Ω–∏–π —Ç–æ –∑–∞—Å—ñ–±.

–ü–æ–¥–∏–≤–∏–≤—Å—è –∞–Ω—ñ–º–µ Steamboy. –§—ñ–≥–Ω—è —Ñ—ñ–≥–Ω–µ—é‚Ä¶ –Ø–∫–∏–π—Å—å ‚Äú–£–æ–ª—Ç –î–∏—Å–Ω–µ–π –ü—Ä–µ–∑–µ–Ω—Ç—Å‚Äù, –∞–ª–µ –Ω–∞ —è–ø–æ–Ω—Å—å–∫—ñ–π –º–æ–≤—ñ. –ù—ñ –º–∞–ª—é–Ω–æ–∫ –Ω–µ –≤—Ä–∞–∑–∏–≤, –Ω—ñ —Å—é–∂–µ—Ç, –Ω—ñ –≥–µ—Ä–æ—ó (–≤–∑–∞–≥–∞–ª—ñ –≤—ñ–¥—Å—Ç—ñ–π). –ü—Ä–æ –¥—ñ–∞–ª–æ–≥–∏ –≤–∑–∞–≥–∞–ª—ñ –º–æ–≤—á—É, –±–æ –ø–∞—Ñ–æ—Å —Ç–∞–º –ø—Ä–æ—Å—Ç–æ –∑–∞—à–∫–∞–ª—é–≤–∞–≤. –§—É. –ü–æ –º–æ—ó–π —à–∫–∞–ª—ñ –æ—Ü—ñ–Ω—é–≤–∞–Ω–Ω—è 4/10 –∑ –¥—É–∂–µ –≤–µ–ª–∏–∫–æ—é –Ω–∞—Ç—è–∂–∫–æ—é.

–ó–∞—Ç–µ —Å—å–æ–≥–æ–¥–Ω—ñ –∑–Ω–æ–≤—É –∂ —É [–º—ñ–Ω—É—Å-–æ–¥–Ω–æ–≥–æ](http://kilesa.org.ua/) –ø—Ä–æ–≥–ª—è–Ω—É–≤ [—Å–ø–∏—Å–æ–∫ –æ—á—ñ–∫—É–≤–∞–Ω–∏—Ö –∞–Ω—ñ–º–µ—Ö —Ü—ñ—î—ó –æ—Å–µ–Ω—ñ](http://kilesa.org.ua/2007/09/08/anime-fall-2007/) —ñ –≤–∂–µ –∑–∞–ø–∏—Å–∞–≤ –ø–∞—Ä—É —Ü—ñ–∫–∞–≤–µ–Ω—å–∫–∏—Ö –Ω–∞–π–º–µ–Ω—É–≤–∞–Ω—å:

*   [Ghost Hound](http://anidb.net/perl-bin/animedb.pl?show=anime&aid=5127) (–≤—ñ–¥–≥–∞–ª—É–∂–µ–Ω–Ω—è –≤—ñ–¥–æ–º–æ–≥–æ Ghost in the Shell).
*   [Mokke](http://anidb.net/perl-bin/animedb.pl?show=anime&aid=5052) (–º—ñ–Ω—É—Å-–æ–¥–∏–Ω –≤–≤–∞–∂–∞—î, —â–æ –∞—Ç–º–æ—Å—Ñ–µ—Ä–æ—é –±—É–¥–µ –Ω–∞–≥–∞–¥—É–≤–∞—Ç–∏ ‚Äú–ö–∞–º—ñ—á—É!‚Äù)
*   [Majin Tantei Nougami Neuro](http://anidb.net/perl-bin/animedb.pl?show=anime&aid=5416) (—Å—É–¥—è—á–∏ –ø–æ –æ–ø–∏—Å—É —Ü—ñ–∫–∞–≤–∞ –∑–∞–≤‚Äô—è–∑–∫–∞ —Å—é–∂–µ—Ç—É)

–ü–ª—é—Å —Ö–æ—á —ñ –º–∞–ª–æ—Ä–µ–∞–ª—å–Ω–æ, –∞–ª–µ –º–æ–∂–ª–∏–≤–æ –º–µ–Ω–µ —Ç–∞–∫–∏ –∑–∞—Ü—ñ–∫–∞–≤–ª—è—Ç—å [Minami-ke](http://anidb.net/perl-bin/animedb.pl?show=anime&aid=4309) (–Ω–µ—Å—Ç–∞–Ω–¥–∞—Ä—Ç–Ω–∏–º –º–∞–ª—é–Ω–∫–æ–º) —Ç–∞ [Clannad](http://anidb.net/perl-bin/animedb.pl?show=anime&aid=5101) (—Ä–æ–±–∏–ª–∞ —Ç–∞ –∂ —Å—Ç—É–¥—ñ—è, —â–æ —ñ Air, –∞ –ï–π—Ä –º–µ–Ω—ñ –¥–æ—Å–∏—Ç—å-—Ç–∞–∫–∏ —Å–ø–æ–¥–æ–±–∞–≤—Å—è ‚Äì –¥–∞–ª–µ–∫–æ –Ω–µ –Ω–∞ –∫–æ–∂–Ω—ñ–π –∞–Ω—ñ–º–µ—Å—ñ —É –º–µ–Ω–µ –¥–æ –≥–æ—Ä–ª–∞ –∫–æ–º –ø—ñ–¥–∫–∞—Ç—É—î).

–ö—Ä—ñ–º —Ç–æ–≥–æ, –≤ —Ç–æ–º—É –∂ –æ–ø–∏—Å—ñ –æ—Å—ñ–Ω–Ω—ñ—Ö —Ä–µ–ª—ñ–∑—ñ–≤ –∑–≥–∞–¥—É—î—Ç—å—Å—è, —â–æ [Shingetsutan Tsukihime](http://anidb.net/perl-bin/animedb.pl?show=anime&aid=1015) (—Ü—è –∞–Ω—ñ–º–µ—Ö–∞ –≤ –ø‚Äô—è—Ç—ñ—Ä—Ü—ñ –º–æ—ó—Ö –Ω–∞–π—É–ª—é–±–ª–µ–Ω—ñ—à–∏—Ö —Ä–µ—á–µ–π, –∞ –≥–æ–ª–æ–≤–Ω–∞ –≥–µ—Ä–æ—ñ–Ω—è ‚Äì –ê—Ä–∫—É–µ–π–¥ –ë—Ä—é–Ω—Å—Ç–∞–¥—Ç ‚Äì –≤–∑–∞–≥–∞–ª—ñ —É–ª—é–±–ª–µ–Ω–∏–π –∂—ñ–Ω–æ—á–∏–π –ø–µ—Ä—Å–æ–Ω–∞–∂ üôÇ ) —Ä–æ–±–∏–ª–∞—Å—å –ø–æ –∫–æ–º–ø–æ–≤—ñ–π –≥—Ä—ñ (—è —Ü—å–æ–≥–æ —Ä–∞–Ω—ñ—à–µ –Ω–µ –∑–Ω–∞–≤). –¢–æ–∂ —è —à–≤–∏–¥–µ–Ω—å–∫–æ –ø—Ä–æ–≥–ª—è–Ω—É–≤ –≤—ñ–∫—ñ–ø–µ—ñ–¥—é –Ω–∞ –ø—Ä–µ–¥–º–µ—Ç –≥—Ä–∏ ‚Äú[Tsukihime](http://en.wikipedia.org/wiki/Tsukihime)‚Äú, —è–∫–∞ —Å—Ç–∞–ª–∞ –ø—Ä–æ–æ–±—Ä–∞–∑–æ–º —Å–µ—Ä—ñ–∞–ª—É —ñ –Ω–µ –¥–æ–≤–≥–æ –¥—É–º–∞—é—á–∏ –∑–Ω–∞–π—à–æ–≤ —ó—ó –≤ —Ç–æ—Ä—Ä–µ–Ω—Ç–∞—Ö —Ä–∞–∑–æ–º –∑ —Ä–µ—Å—É—Ä—Å–∞–º–∏ –ø—Ä–æ–ø–∞—Ç—á–µ–Ω–∏–º–∏ –Ω–∞ –∞–Ω–≥–ª—ñ–π—Å—å–∫—É –º–æ–≤—É. –ó–∞–≤—Ç—Ä–∞ –¥–æ —Ä–∞–Ω–∫—É –º–∞—î –¥–æ–∫–∞—á–∞—Ç–∏—Å—å-–Ω—è üôÇ

–ê —â–µ –≤ –º–µ–Ω–µ –Ω–∞—Ä–µ—à—Ç—ñ –¥–æ–∫–∞—á–∞–ª–∞—Å—å 180-–¥–µ–Ω–Ω–∞ —Ç—Ä—ñ–∞–ª –≤–µ—Ä—Å—ñ—è [Visual Studio 2005 Professional](http://www.microsoft.com/Rus/Msdn/vs/vs2005pro.mspx). –ó–∞–≤—Ç—Ä–∞ –∑–Ω–µ—Å—É 2003, –ø–æ—Å—Ç–∞–≤–ª—é 2005 —ñ —è–∫—â–æ –≤–æ–Ω–æ –º–µ–Ω—ñ —Å–ø–æ–¥–æ–±–∞—Ç—å—Å—è, —Ç–æ —á–µ—Ä–µ–∑ –ø—ñ–≤—Ä–æ–∫—É —Ä–æ–∑–ø—Ä–æ—â–∞—é—Å—å –∑ 299$ üòÄ –ü—Ä–∞–≤–¥–∞ –∑–∞ –≤–µ—Ä—Å—ñ—é Standart, –∞ –Ω–µ Professional.
